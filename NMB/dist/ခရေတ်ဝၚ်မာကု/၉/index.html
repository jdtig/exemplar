
<!doctype html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link href="../../css/style.css" rel="stylesheet">
  <title>ခရေတ်ဝၚ်မာကု ၉</title>
</head>
<body>
  <main class="pt-8 pb-16 px-8 lg:pt-16 lg:pb-24 bg-white dark:bg-zinc-900 text-xl md:text-2xl text-zinc-700 dark:text-zinc-300">
  <div class="grid gap-6 mb-8 lg:mb-16 md:grid-cols-5 max-w-prose mx-auto">
    <div class="md:col-span-3">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-full focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500"><option selected value="../../ခရေတ်ဝၚ်မာကု/၁">ခရေတ်ဝၚ်မာကု</option><option value="../../ခရေတ်ဝၚ်လုကာ/၁">ခရေတ်ဝၚ်လုကာ</option></select>
    </div>
    <div class="md:col-span-2 flex space-x-6">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-full focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500 text-end"><option value="../../ခရေတ်ဝၚ်မာကု/၁">၁</option><option value="../../ခရေတ်ဝၚ်မာကု/၂">၂</option><option value="../../ခရေတ်ဝၚ်မာကု/၃">၃</option><option value="../../ခရေတ်ဝၚ်မာကု/၄">၄</option><option value="../../ခရေတ်ဝၚ်မာကု/၅">၅</option><option value="../../ခရေတ်ဝၚ်မာကု/၆">၆</option><option value="../../ခရေတ်ဝၚ်မာကု/၇">၇</option><option value="../../ခရေတ်ဝၚ်မာကု/၈">၈</option><option selected value="../../ခရေတ်ဝၚ်မာကု/၉">၉</option><option value="../../ခရေတ်ဝၚ်မာကု/၁၀">၁၀</option><option value="../../ခရေတ်ဝၚ်မာကု/၁၁">၁၁</option><option value="../../ခရေတ်ဝၚ်မာကု/၁၂">၁၂</option><option value="../../ခရေတ်ဝၚ်မာကု/၁၃">၁၃</option><option value="../../ခရေတ်ဝၚ်မာကု/၁၄">၁၄</option><option value="../../ခရေတ်ဝၚ်မာကု/၁၅">၁၅</option><option value="../../ခရေတ်ဝၚ်မာကု/၁၆">၁၆</option><option value="../../ခရေတ်ဝၚ်လုကာ/၁">၁</option></select>
      <button id="theme-toggle" type="button" class="text-zinc-500 transition duration-75 hover:bg-zinc-100 dark:hover:bg-zinc-700 dark:text-white rounded-full text-sm p-3">
        <svg id="theme-toggle-dark-icon" class="hidden size-6" fill="currentColor" viewBox="0 0 20 20" xmlns="http://www.w3.org/2000/svg"><path d="M17.293 13.293A8 8 0 016.707 2.707a8.001 8.001 0 1010.586 10.586z"></path></svg>
        <svg id="theme-toggle-light-icon" class="hidden size-6" fill="currentColor" viewBox="0 0 20 20" xmlns="http://www.w3.org/2000/svg"><path d="M10 2a1 1 0 011 1v1a1 1 0 11-2 0V3a1 1 0 011-1zm4 8a4 4 0 11-8 0 4 4 0 018 0zm-.464 4.95l.707.707a1 1 0 001.414-1.414l-.707-.707a1 1 0 00-1.414 1.414zm2.12-10.607a1 1 0 010 1.414l-.706.707a1 1 0 11-1.414-1.414l.707-.707a1 1 0 011.414 0zM17 11a1 1 0 100-2h-1a1 1 0 100 2h1zm-7 4a1 1 0 011 1v1a1 1 0 11-2 0v-1a1 1 0 011-1zM5.05 6.464A1 1 0 106.465 5.05l-.708-.707a1 1 0 00-1.414 1.414l.707.707zm1.414 8.486l-.707.707a1 1 0 01-1.414-1.414l.707-.707a1 1 0 011.414 1.414zM4 11a1 1 0 100-2H3a1 1 0 000 2h1z" fill-rule="evenodd" clip-rule="evenodd"></path></svg>
      </button>
    </div>
  </div>
    <article class="mx-auto max-w-prose">
<h1>ခရေတ်ဝၚ်မာကု ၉</h1>
<p> <sup>1</sup>&nbsp;ကာလဂှ် ယေသှုလေဝ် ကျောဝ်အဲအိုတ်ညိ။ အပ္ဍဲညးဒတဴမံၚ်အဏံ ညးလ္ၚဵုတံဂှ် ကၠာဟွံဂွံချိုတ် ဂွံဆဵုညာတ် အခိၚ်ကာလကျာ်ဂမျိုၚ်မအုပ်လဒံကဵုဣဓိဝိညာန်မသ္အးဇ္ၚးအိုတ်ရောၚ်။ ဟီုပၟိၚ်ရ။
 <sup>2</sup>&nbsp;လောန်ကၠုၚ်တရဴတ္ၚဲတုဲဂှ် ယေသှု ကော်ဏာ ပေတရု၊ ယျာကုက်ကဵုယဝ်ဟာန်တုဲ တိုန်လတူဒဵုသၠုၚ်သၠုၚ်မွဲရ။ ကာလဆညးတံတၟး နွံမံၚ်ဂှ် ရုပ်ရာယေသှုပြံၚ်လှာဲအာ ဂတညးတံဂှ်ရ။
 <sup>3</sup>&nbsp;ဘဝိုက်လ္တက်ယေသှုဂှ် တၟးဗုကိုဟ်မံၚ်ရ။ ဗုကိုဟ်လောန်နူကဵုဆမၞိဟ်တံကပိုက်ကဆံၚ်မာန်ရ။
 <sup>4</sup>&nbsp;မၞိဟ်ပလံၚ်ပရိုၚ်ကျာ်ဂမျိုၚ်ခေတ်ကၠာတေံ မဝ်သေဝ်ကဵုဨလိယျတံ မံက်ကၠုၚ်တုဲ ဟီုအရေဝ်ကဵုယေသှုရ။
 <sup>5</sup>&nbsp;ပ္ဍဲအခိၚ်ဂှ် ပေတရုဂှ်လေဝ် နာဲ ပိုယ်ဂွံမံၚ်ဒၞာဲဏံတှ်ေ ခိုဟ်ကွေံရ။ ကဵုပိုယ်သိုၚ်တာဲ ပိမညိအဴ။ သွက်အ္စာဂှ် တာဲမွဲမ၊ သွက်မဝ်သှေဂှ် တာဲမွဲမ၊ သွက်ဨလိယျဂှ် တာဲမွဲမလေဝ်။ ဟီုရ။
 <sup>6</sup>&nbsp;ဆေၚ်စပ်ကဵုပရောညးညာတ်လဝ်ဂှ်တုဲ မုဂွံဟီုရောဂှ် ဟွံတီတုဲ ပေတရု ဟီုဒးသာ်ဂှ်ရ။ ညးတံလေဝ် ဖေက်ဒၟံက်မံၚ်အိုတ်ရ။
 <sup>7</sup>&nbsp;ပ္ဍဲအခိၚ်ဂှ် မတ်ဗြဲမွဲမွဲ မံက်ကၠုၚ်တုဲ ဂြောပ်ဓလီုထောံ ညးတံရ။ နူကဵုမတ်ဗြဲဂှ်လေဝ် ရမျှာၚ်မွဲတိတ်ကၠုၚ်တုဲ ဣဏံဂှ် ကောန်ဇြဟာန်အဲရ သာ်ဂှ် ကျာ်ဂမျိုၚ် ဟီုနၚ်ကဵုညးတံရ။
 <sup>8</sup>&nbsp;ကာလကျောဝ်ရံၚ် ဒိုဟ်နာနာသာ်ပၠန်လေဝ် မ္ၚးနူယေသှု ဆညးမွဲ ဟွံညာတ်အိုတ်။
 <sup>9</sup>&nbsp;အဃောကွာ်စှ်ေကၠုၚ် နူဒဵုဂှ် ယေသှု ဗ္ကန်လဝ် ကောန်ကွးတံ ချိုတ်ချိုတ်ပၠိုတ်ပၠိုတ် ရဴဝွံရ။ အရာမၞးတံ မညာတ်လဝ်လၟုဟ်ဂှ် ကၠာညးမကၠုၚ်စိုပ်နူဘုံအကာသ အဲ ကောန်မၞိဟ် ကလေၚ်ဂျိုန်တိုန်နူချိုတ် ကဵုညးမွဲ လ္ပလဴစညိ။
 <sup>10</sup>&nbsp;အရာဒှ်ကၠုၚ် လတူဒဵုဂှ် ကဵုညးမွဲ ညးတံဟွံလဴစကီုလေဝ် ဆေၚ်စပ်ကဵုအရေဝ် ကလေၚ်ဂျိုန်တိုန်နူချိုတ်တုဲ ညးမွဲကဵုညးမွဲ သဳကၠဳစာန်စးမံၚ်အိုတ်ရ။
 <sup>11</sup>&nbsp;တုဲမ္ဂး ဨလိယျ ဒးကၠုၚ်ကၠာရောၚ်ဂှ် မူဟိုတ် အ္စာဗ္တောန်ပညပ်မဝ်သှေတံ ပ္တိတ်လဝ်နိမိတ်ရော။ သာ်ဂှ် ကောန်ကွးတံ သၟာန်သၟုက် ယေသှု အိုတ်ရ။
 <sup>12</sup>&nbsp;ဨလိယျ ဒးကၠုၚ်ကၠာတုဲ ညံၚ်ဂွံဒှ်အတိုၚ်အကာဲအရာခိုဟ် အတိုၚ်အကာဲအရာမူလတြေံပၠန်ဂှ် ကလေၚ်ပလေဝ် အရာအိုတ်သီုရောၚ်။ ၜိုန်ဂှ်လေဝ် ဆေၚ်စပ်ကဵုတ၀ှ်ပါၚ်ကျာ် ချူသမ္တီလဝ် ပရောအဲ ညးမဒှ်ကောန်မၞိဟ်ဂှ် ဒးဒုၚ်ဒဒိုက်ဗွဲမဂၠိုၚ်တုဲ မၞိဟ်တံ ကယျာန်ပါဲအဲရောၚ် ဂှ်လေဝ် ဒးရန်ဏာကီုရ။
 <sup>13</sup>&nbsp;ကျောဝ်အဲညိ။ ဨလိယျ ကၠုၚ်တုဲအာရ။ အတိုၚ်ပ္ဍဲသၠပတ် မဂးလဝ်ပရောညးဂှ် ဗီုဒးစိုတ် မၞိဟ်တံ ပယဲခရညးတုဲရ။ ယေသှု ဟီုရ။
 <sup>14</sup>&nbsp;ကာလယေသှုကဵုကွးပိတၠတံ ကလေၚ်ကၠုၚ် ပ္ဍဲကောန်ကွးတၞဟ်ဟ်တံဂှ် ညးတံကဵုမၞိဟ်ဗ္တောန်ပညပ်မဝ်သှေတံ ကယျာန်ဓဝါတ်မံၚ်တုဲ ပူရိသာတ်ဂမၠိုၚ် ကောံဗဵုမံၚ်ညးတံဂှ် ညာတ်ရ။
 <sup>15</sup>&nbsp;ပူရိသာတ်တံ ညာတ် ယေသှုမ္ဂး လှောၚ်ထပဝ်တုဲ ဂြိပ်အာ ဂွံဒုၚ်တၠုၚ်ယေသှုရ။
 <sup>16</sup>&nbsp;ယေသှုဂှ်လေဝ် မၞးတံ ကယျာန်ဓဝါတ်မံၚ် ပရောမုရော။ သၟာန်ရ။
 <sup>17</sup>&nbsp;အပ္ဍဲပူရိသာတ် ညးမွဲဂှ် အ္စာ ကောန်အဲဂှ် ကလော်ဟီုအရေဝ်ဟွံဂွံ ရပ်စလဝ်တုဲ ကော်နၚ် ပ္ဍဲအ္စာရ။
 <sup>18</sup>&nbsp;ဒၞာဲလဵုဒှ်ဒှ် အခိၚ်ကလော်ရပ်စညးမ္ဂး ညးချဳဒရိုက်တုဲ လောတ်စှ်ေ လတူတိရ။ ခၜိုဟ်တိတ်ကၠုၚ်နူပါၚ်တုဲမ္ဂး ကိတ်လဝ်ၚေက်တုဲ ကြံၚ်မ္ၚိုဟ်အာရ။ ညံၚ်ဂွံပတိတ်ကဵုကလော်ဂှ် အဲဍိက် ဟီုကဵုကောန်ကွးအ္စာကီုလေဝ် ညးတံ ပတိတ်ကဵု ဟွံမာန်ရ။ ကလေၚ်ဟီုရ။
 <sup>19</sup>&nbsp;အဵု ဂကူဟွံမွဲကဵု ဓဝ်ပတှ်ေတံ။ မံၚ်ကၠုၚ်မွဲစွံ လအ်ကွေံရကီုလေဝ် မၞးတံ ဟွံပတှ်ေဏီရသွံ။ ဒဵုကဵုအခိၚ်လဵု ဒးအေၚ်ဒုၚ် မၞးတံဏီရော။ ကော်နၚ် သၟတ်ဗၠာဲဂှ်။ ယေသှု ကလေၚ်ဟီုရ။
 <sup>20</sup>&nbsp;ညးတံလေဝ် ကော်နၚ် သၟတ်ဗၠာဲဂှ် ပ္ဍဲယေသှုရ။ ကလော်ဂှ် ညာတ်ယေသှုမ္ဂး ကဵုသၟတ်ဗၠာဲချဳဒရိုက်တိုန် သီုမွဲဇကုတုဲ လောတ်စှ်ေ လတူတိရ။ ပ္ဍဲပါၚ်ဂှ်လေဝ် ခၜိုဟ်တိတ်မံၚ်တုဲ ပၠောမံၚ်ပ္ဍဲတိရ။
 <sup>21</sup>&nbsp;ဒှ်မံၚ်ဗီုဏံဂှ် နူကဵုဆလအ်ရရော။ ယေသှု သၟာန်ရ။ နူကဵုညးဍောတ်ဍောတ်တေံရ။ အပါ ကလေၚ်ဟီုရ။
 <sup>22</sup>&nbsp;ကဵုညး လောတ်စှ်ေပ္ဍဲပၟတ်ကီု ပ္ဍဲဍာ်ကီုတုဲ ဂစိုတ်ညး မွဲနှမွဲနှရ။ ဆဂး အ္စာသ္ပမာန်မ္ဂး ဆာန်ဍူတုဲ ရီုဗၚ်ပိုယ်ညိအဴ။ သာ်ဂှ် ဒုၚ်ဂုန်ရ။
 <sup>23</sup>&nbsp;ယေသှုဂှ်လေဝ် အဲသ္ပမာန်ဟာ ဟွံသ္ပမာန်ဟာဂှ် လ္ပနွံ သံသယညိ။ မၞးပတှ်ေမ္ဂး ဒှ်မာန်ရ။ ဟီုရ။
 <sup>24</sup>&nbsp;အပါသၟတ်ဗၠာဲဂှ်လေဝ် အ္စာလွဳကဵုမာန်မံၚ်ဂှ် အဲပတှ်ေရ။ ကလေၚ်ဟီုပြဟ်ပြဟ်ရ။
 <sup>25</sup>&nbsp;မၞိဟ်ဗွဲမဂၠိုၚ် ဂြိပ်ကၠုၚ် ပ္ဍဲဒၞာဲဂှ်ပၠန်တုဲ ယေသှုလေဝ် ပရာန်ကဵုအမိၚ် ကဵုကလော်မာရ။
 <sup>26</sup>&nbsp;ကလော်ဂှ် ကရေဲရမျာၚ်ကေက်ကေက်တုဲမ္ဂး ကဵုသၟတ်ဗၠာဲ ချဳဒရိုက်တိုန် ဗွဲမသ္ကာတ်မြဟ်တုဲ တိတ်အာရ။ ကလော်တိတ်အာတုဲမ္ဂး သၟတ်ဗၠာဲဂှ် ညိၚ်အာ တုပ်ညံၚ်ကဵု မၞိဟ်ချိုတ်ချိုတ်တုဲ သၟတ်ဗၠာဲချိုတ်အာရ မၞိဟ်ဂမၠိုၚ်ဟီုဂးရ။
 <sup>27</sup>&nbsp;ဆဂး ယေသှု ရပ်တဲ သၟတ်ဗၠာဲဂှ်တုဲ ထၜကဵုညး ဂွံက္တဵုဒတဴမ္ဂး ညးက္တဵုရ။
 <sup>28</sup>&nbsp;ယေသှုလွဳသၟတ်ဗၠာဲတုဲမ္ဂး လုပ်အာ အပ္ဍဲသ္ၚိ ကဵုကောန်ကွးတံမွဲစွံရ။ ကာလညးတံစၟး နွံမံၚ်ဂှ် ကောန်ကွးတံလေဝ် မူဟိုတ် ပိုယ်ဒဳပတိတ်ကလော် ဟွံမာန်ရော။ သၟာန်ရ။
 <sup>29</sup>&nbsp;အာတ်မိက် ပ္ဍဲကျာ်ဂမျိုၚ် ဂွံကဵုကလော်တိတ်တုဲ ဒဳပတိတ် ကလော်သာ်ဂှ် မာန်ရ။ ဟွံသေၚ်မ္ဂး ဒဳပတိတ်ဟွံမာန်ရ။ ယေသှု ဟီုရ။
 <sup>30</sup>&nbsp;ပ္ဍဲကာလမွဲတ္ၚဲ ညးတံ တိတ်အာနူဒေသဂှ်တုဲ တတ်အာ ရးဂါလိလဲရ။ ဒၞာဲညးတံမနွံဂှ် ယေသှု ဟွံမိက်ကဵုမၞိဟ်တံ တီရ။
 <sup>31</sup>&nbsp;ဟီုတွံ ဆကောန်ကွးတံရ။ အဲ ညးမဒှ်ကောန်ကောန်မၞိဟ်ဏံဂှ် ဒးဒုၚ်ပအပ်ပြာပ် ပ္ဍဲတဲသၞတံဏောၚ်။ ညးတံဂစိုတ်ကောန်ကောန်မၞိဟ်ဏောၚ်။ ဆဂး ကောန်ကောန်မၞိဟ်ဂှ် ပေၚ်ပိတ္ၚဲမ္ဂး ကလေၚ်ဂျိုၚ်လမျီုဏောၚ်။ ဟီုကဵု ကောန်ကွးတံရ။
 <sup>32</sup>&nbsp;ကောန်ကွးတံလေဝ် ဟွံကၠိုဟ်စိုတ် အရေဝ်ယေသှုရ။ အဓိပ္ပါဲဂှ်လေဝ်ဟွံဂံၚ် သၟာန်ရ။
 <sup>33</sup>&nbsp;ပ္ဍဲကာလမွဲတ္ၚဲ ညးတံ စိုပ်ကၠုၚ် ပ္ဍဲဍုၚ်ကပေရနောံရ။ စိုပ်ပ္ဍဲဍုၚ်ကပေရနောံတုဲ လုပ်အပ္ဍဲသ္ၚိမ္ဂး ယေသှု သၟာန် ကောန်ကွးတံ ပ္ဍဲဂၠံၚ်ဂှ် မၞးတံ မုကယျာန်မံၚ်ညးသ္ကအ်အိုတ်ရော။
 <sup>34</sup>&nbsp;အဃောပ္ဍဲဂၠံၚ်တေံ ညးဂှ် ဒှ်ကဆံၚ်သၠုၚ်အိုတ်ရောဂှ် ညးတံ ကယျာန်မံၚ်တုဲ ကာလယေသှုသၟာန် ညးတံ မံၚ်သ္ၚိတ်မံၚ်ရ။
 <sup>35</sup>&nbsp;ယေသှုလေဝ် ဂဇံဖျေံတုဲ ကော်ကောန်ကွးစှ်ၜါတုဲမ္ဂး ညးမိက်ဂွံဒှ်ကဆံၚ်သၠုၚ်အိုတ်တံဂှ် ဒးဒှ်ညံၚ်ကဵုညးကဆံၚ်သဝ်အိုတ်ဏောၚ်။ ယေသှု ဟီုရ။
 <sup>36</sup>&nbsp;ယေသှုလေဝ် ကော်ကောန်ၚာ်ဍောတ်မွဲတုဲ ကဵုညးဒတဴ ပ္ဍဲအဒေါဝ်ပူရိသာတ်တံတုဲ မိန်ဗန် ကောန်ၚာ်ဍောတ်ဂှ်တုဲမ္ဂး
 <sup>37</sup>&nbsp;ညးမွဲမွဲ ထံက်နာမအဲတုဲ ဒုၚ်တဲကောန်ၚာ်ဍောတ်သာ်ဏံမ္ဂး တေံညးဂှ် ဒုၚ်တဲ အဲမွဲဓဝ်ဟွံသေၚ်။ သီုညးဗလးနၚ်အဲ ကျာ်ထာ၀ရဂှ်လေဝ် ဒုၚ်တဲကီုရ။ သာ်ဂှ် ဟီုရ။
 <sup>38</sup>&nbsp;ကောန်ကွးယေသှု ယဝ်ဟာန်ဂှ်လေဝ် အ္စာ မၞိဟ်မွဲဂှ် စကာနာမအ္စာတုဲ ဒဳပတိတ်မံၚ် ကလော်ဟွံခိုဟ်ဟွံသန်ရ။ ညးဂှ် ရဲဂကောံပိုယ်ဟွံသေၚ်တုဲ ညံၚ်ညးဟွံကၠောန် ပိုယ်ပဒေါံညးရ။ သာ်ဂှ် ဟီုကဵုယေသှုရ။
 <sup>39</sup>&nbsp;ယေသှုဂှ်လေဝ် လ္ပပဒေါံညးညိ။ ညးဂှ် စကာနာမအဲတုဲ နကဵုနာမအဲ ပပွမတၟေၚ်တၟဟ်ရ။ ပ္ဍဲမွဲချိုန်ခဏ ညးဂွံကလေၚ်ဟီုစောဒနာအဲ ဟွံမွဲရ။
 <sup>40</sup>&nbsp;ညးဟွံလုပ်လ္ပာ်သၞပိုယ်ဂှ် ဒှ်ညးလ္ပာ်ပိုယ်ရ။
 <sup>41</sup>&nbsp;ဟိုတ်နူကဵုမၞး ဒှ်မၞိဟ် နာဲခရေတ်တုဲ ညးဖျုၚ်မၞး ဍာ်မွဲခွက်ရ။ ကျောဝ်အဲညိ။ တေံညးဂှ် ဂွံဒုၚ်ဂုန်ဖဵုဍာံဍာံရ။
 <sup>42</sup>&nbsp;ညးတံဝွံ ပတေဟ်အဲ ညံၚ်ရဴကောန်သၟတ်မွဲရ။ ဓရ်ပတေဟ်ညးတံ ဂွံယုတ်ဒေက်အာဂှ် ညးမွဲမွဲ ပမ္ဂး ကဵုညးကွက်တၟအ်လးဂဝုတ် ပ္ဍဲကအ်တုဲ ထောံဖျေံ ပ္ဍဲမှာသၟိတ် ကဵုညးဗၠိုက်အာဂှ် သွက်ညးခိုဟ်ဂၠိုၚ်ရ။
 <sup>43</sup>&nbsp;ယဝ်ခါရ တဲမၞး ကဵုဒှ်ဒုဟ်ဒုစရိုတ်မ္ဂး ကုတ်ထပိုတ်ထောံ တဲဂှ်ရ။ တဲမွဲဒိုဟ်ဟွံပါတုဲ ဂွံလုပ်ပ္ဍဲဘုံကျာ် ဂွံဂျိုၚ်လမျီုထာ၀ရဂှ် ခိုဟ်ဂၠိုၚ်နူကဵု ဒးဒုၚ်ထောံဖျေံ ပ္ဍဲနရက်
 <sup>44</sup>&nbsp;ဒၞာဲပၟတ်တူဂဵု ဒဵုကဝ်အဆက်ဆက် သီုတဲၜါဒိုဟ်ဏီရ\f + \fr 9.43 \ft ဟွံဂွံသံဝေဂတုဲ\f*။
 <sup>45</sup>&nbsp;ယဝ်ခါရ ဇိုၚ်မၞးဂှ် ကဵုလုတ်လောန်ဒုဟ်ဒုစရိုတ်မ္ဂး ကုတ်ထပိုတ်ထောံ ဇိုၚ်ဂှ်ရ။ ဇိုၚ်ခေံတုဲ ဂွံလုပ်ပ္ဍဲဘုံကျာ် ဂွံဂျိုၚ်လမျီုထာ၀ရဂှ် ခိုဟ်ဂၠိုၚ်နူကဵု ဒးဒုၚ်ထောံဖျေံ ပ္ဍဲနရက်
 <sup>46</sup>&nbsp;ဒၞာဲပၟတ်တူဂဵု ဒဵုကဝ်အဆက်ဆက် သီုဇိုၚ်ဒိုဟ်ဏီရ။
 <sup>47</sup>&nbsp;ယဝ်ခါရ မတ်မၞးဂှ် ကဵုမၞး ဒှ်ဒုဟ်ဒုစရိုတ်မ္ဂး ပတိတ်ထောံ မတ်ဂှ်ရ၊၊ လုပ်ပ္ဍဲဘုံကျာ် ကဵုမတ်မွဲမဂှ် ခိုဟ်ဂၠိုၚ်နူကဵု ဒးဒုၚ်ထောံဖျေံ ပ္ဍဲနရက်ရ။
 <sup>48</sup>&nbsp;ပ္ဍဲနရက်ဂှ် ကယျုတံ ဟွံချိုတ် ပၟတ်နရက် ဟွံပၠိုတ်ရ။
 <sup>49</sup>&nbsp;ယတ်ဂွံအးၚးဂှ် ဒးဂွပ်ကဵုၜဵုရ။ ညံၚ်ရဴဂှ်ရ မၞိဟ်တံဂွံးအးၚးဂှ် ဇၟာပ်မၞိဟ် ဆဵုဂဗကဵုဒဒိုက်ဒုက္ခအိုတ်ဏောၚ်။
 <sup>50</sup>&nbsp;ရှ်သာဂွံနွံတှ်ေ ၜဵုဂှ် ခိုဟ်ရ။ ယဝ်ခါရ ၜဵုဂှ် ရှ်ၜဵုအိုတ်အာတုဲ ဟွံပ္ဍုၚ်မ္ဂး ဗီုလဵုဂွံကလေၚ်ဂွံရှ်ၜဵုပၠန်ရော။ စိုတ်စရိုတ်မၞး ညံၚ်ဂွံဒှ် ဗီုကဵု ရှ်သာၜဵုဂှ် ကဵုဒှ်အိုတ်ရ။ ညးမွဲကဵုညးမွဲ စိုတ်ဂၠာဲသၞ ဟွံမွဲတုဲ မံၚ်ညဳညဳသာသာအိုတ်။ သာ်ဂှ် ယေသှု ဟီုတွံကဵု ကောန်ကွးတံရ။
</p>
    </article>
    <div class="w-[90vw] flex sticky bottom-[30%] z-10 justify-between max-w-6xl mx-auto">
      <div>
        
        <a href="../../ခရေတ်ဝၚ်မာကု/၈/" class="text-zinc-900 bg-zinc-50 hover:bg-zinc-100 border border-zinc-300 rounded-full p-2.5 text-center inline-flex items-center dark:text-white dark:bg-zinc-600 dark:bg-zinc-700 dark:border-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="M15.75 19.5 8.25 12l7.5-7.5" />
          </svg>
        </a>
        
      </div>
      <div>
        
        <a href="../../ခရေတ်ဝၚ်မာကု/၁၀/" class="text-zinc-900 bg-zinc-50 hover:bg-zinc-100 border border-zinc-300 rounded-full p-2.5 text-center inline-flex items-center dark:text-white dark:bg-zinc-600 dark:bg-zinc-700 dark:border-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="m8.25 4.5 7.5 7.5-7.5 7.5" />
          </svg>
        </a>
        
      </div>
    </div>
  </main>
  <script src="../../js/theme.js"></script>
</body>
</html>
