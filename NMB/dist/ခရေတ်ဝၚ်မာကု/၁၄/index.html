
<!doctype html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link href="../../css/style.css" rel="stylesheet">
  <title>ခရေတ်ဝၚ်မာကု ၁၄</title>
</head>
<body>
  <main class="pt-8 pb-16 px-8 lg:pt-16 lg:pb-24 bg-white dark:bg-zinc-900 text-xl md:text-2xl text-zinc-700 dark:text-zinc-300">
  <div class="grid gap-6 mb-8 lg:mb-16 md:grid-cols-4 max-w-xl mx-auto">
    <div class="md:col-span-3">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-lg focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500"><option selected value="../../ခရေတ်ဝၚ်မာကု/၁">ခရေတ်ဝၚ်မာကု</option><option value="../../ခရေတ်ဝၚ်လုကာ/၁">ခရေတ်ဝၚ်လုကာ</option></select>
    </div>
    <div>
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-lg focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500 text-end"><option value="../../ခရေတ်ဝၚ်မာကု/၁">၁</option><option value="../../ခရေတ်ဝၚ်မာကု/၂">၂</option><option value="../../ခရေတ်ဝၚ်မာကု/၃">၃</option><option value="../../ခရေတ်ဝၚ်မာကု/၄">၄</option><option value="../../ခရေတ်ဝၚ်မာကု/၅">၅</option><option value="../../ခရေတ်ဝၚ်မာကု/၆">၆</option><option value="../../ခရေတ်ဝၚ်မာကု/၇">၇</option><option value="../../ခရေတ်ဝၚ်မာကု/၈">၈</option><option value="../../ခရေတ်ဝၚ်မာကု/၉">၉</option><option value="../../ခရေတ်ဝၚ်မာကု/၁၀">၁၀</option><option value="../../ခရေတ်ဝၚ်မာကု/၁၁">၁၁</option><option value="../../ခရေတ်ဝၚ်မာကု/၁၂">၁၂</option><option value="../../ခရေတ်ဝၚ်မာကု/၁၃">၁၃</option><option selected value="../../ခရေတ်ဝၚ်မာကု/၁၄">၁၄</option><option value="../../ခရေတ်ဝၚ်မာကု/၁၅">၁၅</option><option value="../../ခရေတ်ဝၚ်မာကု/၁၆">၁၆</option><option value="../../ခရေတ်ဝၚ်လုကာ/၁">၁</option></select>
    </div>
  </div>
    <article class="mx-auto max-w-prose">
<h1>ခရေတ်ဝၚ်မာကု ၁၄</h1>
<p> <sup>1</sup> ပေါဲသဘၚ်ဂကူဂျူ မကော်ခဴ \f + \fr 14.1 \ft ပေါဲပသခါကဵုပေါဲအဇုမဂှ် ဒှ်ပေါဲသဘၚ်ကောန်ဂကူဂျူရ။ သွက်ဂွံဗှ်သၞာ အခိၚ်ကာလကျာ်ဂမျိုၚ် ကဵုဇုဇဗဴလဂကူဂျူတံ ဗလးအာ နူဘဝဍိက်ဂှ် ကၠောန်ဗဒှ်သဘၚ်ဂှ် မဒှ်ရ။\f*ပေါဲပသခါကဵုပေါဲအဇုမ ပေါဲစသုၚ်ကွာၚ်ဟၟဲကဵုကွဲ ဂွံစိုပ်ဂှ် သှ်ေၜါတ္ၚဲဏီရ။ လကျာ်ဇၞော်ဂကူဂျူတံကဵုအစာဗ္တောန်ဖျောန် သၞောဝ်မဝ်သှေတံဂှ် ကၞုက်ကၞာဲဂၠာဲဒၟံၚ် နဲကဲဂွံရပ်ဂစိုတ်ယေသှုရ။
 <sup>2</sup> ဆဂး ပ္ဍဲအခိၚ်ပေါဲသဘၚ်ဏံ ညးတံ ရပ်ယေသှုမ္ဂး ပူရိသာတ်တံ ဒှ်ဒေါသတုဲ ကလေၚ်စးညးတံမာန်ဒၟံၚ်ဏောၚ်ဂှ် ချပ်စတုဲ ညံၚ်ဟွံရပ်ယေသှု ပ္ဍဲအခိၚ်ပေါဲသဘၚ်ဂှ် ညးမွဲကဵုညးမွဲ ဟီုဂးဒၟံၚ်ရ။
 <sup>3</sup> ပ္ဍဲကာလယေသှု နွံဒၟံၚ် ပ္ဍဲကွာန်ၝေ​သ​နိ ပ္ဍဲသ္ၚိသိမောန် ညးဒှ်ဒၟံၚ်ယဲခါဲဒုတ်ဂှ်တုဲ အဃောစဒၟံၚ်စဏဂှ် မၞိဟ်ဗြဴမွဲ စိုပ်ကၠုၚ်ရ။ ပ္ဍဲတ္ၚဲညးဂှ် ရပ်လဝ် ပလၚ်တၟံဗုဗုတုဲ အပ္ဍဲဂှ် စုတ်လဝ် ကၠေၚ်နာဒဳ ကၠေၚ်မြမောဝ်ဇေတ်ဇေတ် ၚုဟ်မးမက္ဍၚ်ဂှ်ရ။ တေံဗြဴဂှ်လေဝ် ပံက်ပလၚ်တၟံဗုဗုဂှ်တုဲမ္ဂး စဝ်စရိုဟ် လတူက္ဍိုပ်ယေသှုတုဲ ဒုၚ်ဝတ်တၟုဲ ပ္တိုန်စဂုန်စရာဲညးရ။
 <sup>4</sup> ညးမနွံဒၟံၚ်အဂှ် လ္ၚဵုတံဂှ်လေဝ် ဟိုတ်နူမၞိဟ်ဗြဴဂှ် စဝ်စရိုဟ် ကၠေၚ်မြမောဝ်က္ဍၚ်က္ဍၚ်ဂှ်တုဲ ဟွံတုပ်စိုတ် ဒှ်ဒေါသတုဲ ဟီုဂးအိုတ်ရ။ တေံဗြဴဂှ် ပၠေၚ်ထောံ ကၠေၚ်မြမောဝ်ဂှ်အိုတ်ရ။
 <sup>5</sup> ဟွံသေၚ်မ္ဂး စွံၚုဟ်ဒေဏာရဳပိကၠံကတေဟ်ပြၚ်ပြၚ်တုဲ သွံထောံကၠေၚ်မြမောဝ်ဂှ်ရ။ တုဲမ္ဂး ဂပ်ဂဝ် ပါ်ပရအ်ကဵုညးဒိုက်တံရ။ ဂးတုဲ ပတိုန်ဒုဟ် ဗျိဒေါန် မၞိဟ်ဗြဴဂှ်အိုတ်ရ။
 <sup>6</sup> အဃောညးတံ ဟီုဂးဗျိဒေါန်ဒၟံၚ်ဂှ် ယေသှုဂှ်လေဝ် ဒေါံထောံရ။ မူဟိုတ် မၞးတံ ပထုဲဒၟံၚ် ညးအိုတ်ရော။ အရာညးကၠောန်ဂှ် ခိုဟ်ပြဲရ။
 <sup>7</sup> ညးဒိုက်တံမ္ဂးဂှ် နွံဒၟံၚ် ကရောံမၞးတံ တွဵုရ။ အခါမၞးနွံပၟိက် ရီုဗၚ် ညးတံဂွံရ။ သ္ဂောံပ္တိုန်ဂုန်စရာဲအဲဂှ် ပ္ဍဲမၞးတံ အခိၚ်ဟွံသှ်ေဂၠိုၚ်ရ။
 <sup>8</sup> ဆအရာညးမသ္ပမာန်ဂှ် ညးသ္ပတုဲရ။ ကၠာအဲဟွံဒုၚ်ချိုတ်ဂှ် ညံၚ်ဂွံပလေဝ်ပလေဝ် ဇကုခန္ဓအဲ ညးစဝ်စရိုဟ် ကၠေၚ်မြမောဝ် လတူက္ဍိုပ်အဲရ။
 <sup>9</sup> အရေဝ်ဍာံဍာံဂှ် အဲဟီုဏောၚ်။ ပ္ဍဲဂၠးတိ အရာပ်လဵုဒှ်ဒှ် ဇၟာပ်ဒၞာဲမဟီုတွံပရိုၚ်ခိုဟ်ကျာ်နာဲယေသှုခရေတ်ဂှ် ဗှ်သၞာမၞိဟ်ဗြဴဝွံတုဲ ပွညးမကၠောန်လဝ်ဂှ် မၞိဟ်တံ ဟီုတွံကီုဏောၚ်။ ယေသှု ဟီုရ။
 <sup>10</sup> ပ္ဍဲကာလဂှ် ယုဍသကာရုက် ညးမဒှ်ကွးယေသှုမွဲတလဂှ် တိတ်အာ ပ္ဍဲလကျာ်ဇၞော်ဂကူဂျူတုဲ ညံၚ်ညးတံ ဂွံရပ်ယေသှုဂွံဂှ် ရီုဗၚ်ကဵုဏောၚ် ဟီုရ။
 <sup>11</sup> လကျာ်ဇၞော်ဂကူဂျူတံလေဝ် မိၚ်အရေဝ်ယုဍသကာရုက်မ္ဂး မိပ်လှောၚ်တုဲ တုပ်စိုတ် ဂွံကိုဝ်ညး လှုဲရ။ ဟိုတ်ဂှ်ရ ဂွံပအပ်ကဵုယေသှုမာန်ဂှ် ယုဍသကာရုက် ဂၠာဲအခေါၚ်ရ။
 <sup>12</sup> ပ္ဍဲကာလဂှ် စိုပ်ကၠုၚ် အခိၚ်ပေါဲအဇုမ ပေါဲစသုၚ်ကွာၚ်ဟၟဲကဵုကွဲ တ္ၚဲပထမရ။ ပ္ဍဲတ္ၚဲဂှ် ဂကူဝါၚ်သဂကူဂျူတံ ကေတ်နၚ်သဵုသၟတ်တုဲ ပူဇဴသဵုသၟတ် သွက်ပေါဲစသုၚ်ပသခါရ။ ကောန်ကွးယေသှုတံလေဝ် ကၠုၚ်ကရောံတုဲ သွက်အစာ ပိုယ်တံ ဂွံပလေဝ်ပေါဲစသုၚ် ဒၞာဲလဵုရော။ သၟာန်ယေသှုရ။
 <sup>13</sup> ယေသှုဂှ်လေဝ် ကဵုကောန်ကွးၜါတလတံ အာပ္ဍဲဍုၚ်ယေရုသလေၚ်တုဲ ဗကန်ဏာ ရဴဝွံရ။ လုပ်အာ ပ္ဍဲဍုၚ်ဂှ်။ မၞိဟ်တြုံမွဲတလ ဂၠေၚ်နၚ်ဍာ်ဂှ် ဂွံဆဵုဏောၚ်။ ဗက်အာ လက်ကရဴညးညိ။
 <sup>14</sup> သ္ၚိညးလုပ်ဂှ် ဗက်လုပ်တုဲ ဒၞာဲဒုၚ်တၟုဲ ဂွံစသုၚ်စဏပသခါ အလဵုရော သာ်ဂှ် သၟာန်တၠသ္ၚိဂှ်ညိ။
 <sup>15</sup> တၠသ္ၚိဂှ် ထ္ၜးကဵု ဒၞာဲဒုၚ်တၟုဲမသၠဲလး မနွံပ္ဍဲထပ်လ္တူဂှ်ဏောၚ်။ ကပေါတ်ကညောတ်သွက်ဂွံသုၚ်စောဲဂှ် ညးပလေဝ်လဝ်ဒတုဲရ။ ပလေဝ်ပလေတ်စဏစ ပ္ဍဲဒၞာဲဂှ်ညိ။
 <sup>16</sup> ကောန်ကွးတံလေဝ် လုပ်ပ္ဍဲဍုၚ်ဂှ်မ္ဂး အတိုၚ်ယေသှုမဟီုဂးလဝ်ဂှ် ဂွံဆဵုဂဗရ။ ညးတံလေဝ် သွက်ပေါဲစသုၚ်ပသခါဂှ် ပလေဝ်ပလေတ်အိုတ်ရ။
 <sup>17</sup> စိုပ်အခိၚ်သဝ်တ္ၚဲမ္ဂး ယေသှု စိုပ်ကၠုၚ် ကဵုကောန်ကွးၜှ်ၜါတလတံမွဲစွံရ။
 <sup>18</sup> စိုပ်ကၠုၚ်တုဲ အဃောစသုၚ်ဒၟံၚ်ဂှ် ယေသှုဂှ်လေဝ် အရေဝ်ဍာံဍာံဂှ် အဲဟီုဏောၚ်။ အပ္ဍဲညးမစသုၚ်ဒၟံၚ်လၟုဟ်ဂှ် မၞိဟ်မွဲတလဂှ် ဗက်စလ္ပာ်သၞအဲတုဲ ညံၚ်ညးတံ ရပ်အဲမာန်ဂှ် ရီုဗၚ်ကဵုဏောၚ်။ ဟီုမ္ဂး
 <sup>19</sup> ကောန်ကွးယေသှုတံလေဝ် ဒှ်တဴအောန်စိုတ်အိုတ်တုဲ မၞိဟ်ဗီုဂှ် အဲဒှ်မာန်ဟာ။ သာ်ဂှ် ညးမွဲတုဲညးမွဲ ဟီုကဵုယေသှုရ။
 <sup>20</sup> ယေသှုဂှ်လေဝ် တေံညးဂှ် မဒှ် ညးအပ္ဍဲမၞးတံရ။ မဒှ် ညးမကလံက်စကွာၚ်ဖါအဲ ပ္ဍဲခရော်ဏံရ။
 <sup>22</sup> အဃောညးတံ စသုၚ်ဒၟံၚ် ပ္ဍဲပေါဲပသခါဂှ် ယေသှုကေတ်ကွာၚ်ဂျုၚ်ဟၟဲကဵုကွာဲတုဲ သွက်ကွာၚ်ဂှ် ထိုၚ်သးဂုန်ကျာ်ဂမျိုၚ်ရ။ ဂၜိဟ်ကွာၚ်ဂှ်တုဲမ္ဂး ကေတ်ကွာၚ်မွဲဂၜိဟ်တုဲ စအိုတ်ညိ။ ဣဏံဂှ် ဒှ်ဇကုခန္ဓအဲရ။ ယေသှု ဟီုတုဲ ပရံကဵု ကောန်ကွးတံရ။
 <sup>23</sup> ကေတ်သီုခွက်ဍာ်ဇဗျေတ်ဂှ်တုဲ သွက်ဍာ်ဇဗျေတ်ဂှ် ထိုၚ်သးဂုန်ကျာ်ဂမျိုၚ်ရ။ တုဲမ္ဂး ပရံကဵုကောန်ကွးတံတုဲ ညးတံလေဝ် သုၚ်အိုတ်ရ။
 <sup>24</sup> ယေသှုဂှ်လေဝ် ဍာ်ဇဗျေတ်ဂှ် ဒှ်ဆီအဲရ။ မဒှ်ဆီကတ်တိက စဝ်စရိုဟ်ကဵုသွက်မၞိဟ်သီုဖအိုတ်ရ။
 <sup>25</sup> အရေဝ်ဍာံဂှ် အဲဟီုဏောၚ်။ စနူအခိၚ်လၟုဟ်တုဲ စဵုကဵုစိုပ်အခိ​ၚ် ဂွံသုၚ်ဍာ်ဇဗျေတ် ပ္ဍဲအခိၚ်ကာလကျာ်ဂမျိုၚ်မအုပ်လဒံတေံ ဂကူဍာ်ဇဗျေတ်တၟိဂှ် အဲဟွံသုၚ်။ ဟီုပၟိၚ် သာ်ဂှ်ရ။
 <sup>26</sup> ယေသှု ဟီုပၟိၚ်သာ်ဂှ်တုဲ ညးတံဝွံ ဒယှ်ေဒွက်ထိုၚ်သးဂုန်ကျာ်တုဲ တိတ်အာ ပ္ဍဲဒဵုတၞံပလောန်အိုတ်ရ။
 <sup>27</sup> အဲဝွံ တက်ဂစိုတ်ပၟၚ်သဵုမ္ဂး သဵုတံဝွံ ပြးဇးအာအိုတ်ဏောၚ်။ သာ်ဂှ် အတိုၚ် ပ္ဍဲသၠပတ်ဂးလဝ်ဂှ် မၞးတံ သီုဖအိုတ်ဂှ် ထောံအဲတုဲ ပြးဇးအာအိုတ်ဏောၚ်။
 <sup>28</sup> ဆဂး ကာလအဲကလေၚ်ဂျိုၚ်တိုန်မ္ဂး အာပ္ဍဲရးဂါလိလဲကၠာတုဲ မၚ်မံၚ်မၞးတံအဂှ်ဏောၚ်။ သာ်ဂှ် ယေသှု ဟီုပၟိၚ်ကောန်ကွးတံရ။
 <sup>29</sup> ပေတရုဂှ်လေဝ် အ္စာ ၜိုန်ညးသ္အာၚ်တံ ထောံအ္စာ အဲဆလအ်ဟွံထောံရ။ ဟီုမ္ဂး
 <sup>30</sup> ယေသှုဂှ်လေဝ် အရေဝ်ဍာံဂှ် အဲဟီုဏောၚ်။ တေံပ္တံဏံရ ကၠာစာၚ်အုက် ဟွံဂွံဂြဴၜါဝါ အဲဟွံတီညးရ သာ်ဂှ် မၞးကယျာန်ပါဲအဲ ပိဝါဏောၚ်။ ဟီုကဵု ပေတရုရ။
 <sup>31</sup> ပေတရုဂှ်လေဝ် ယဝ်ခါရအဲဍိက် ဒးချိုတ်ဖါအ္စာမ္ဂး ဗက်ချိုတ်မာန်ရ။ အဲဍိက်ဟွံကယျာန်ပါဲအ္စာသက်သက်ရ။ ပေတရု ဗ္တိုတ်ဖအောဝ်ချိုတ်ချိုတ်ပၠိုတ်ပၠိုတ်ရ။ ကောန်ကွးမသှ်ေဇြးမံၚ်တံလေဝ် အတိုၚ်ဂှ် ဟီုဂးအိုတ်ရ။
 <sup>32</sup> အဃောယေသှုကဵုကောန်ကွးတံ ကွာ်အာမံၚ်ဂှ် စိုပ်အာ ပ္ဍဲရးဂေတ်သိမနိတေံရ။ ယေသှုဂှ်လေဝ် အဲအာရာဒနာမွဲစုတ်ဏောၚ်။ မၚ်မံၚ်အဏံအိုတ်ညိ။ ဗ္ကန်လဝ်တုဲမ္ဂး
 <sup>33</sup> ကော်ဏာ ပေတရု ယျာကုက် ယဝ်ဟာန်တံတုဲ တိတ်အာဂတမွဲစွံရ။ ကာလဂှ် ယေသှု ဒှ်ဒဒိုက်စိုပ်တုဲ စံၚ်တူဒၟံၚ်ဗွဲမလောန်ရ။
 <sup>34</sup> စိုတ်ဝိညာန်အဲဂှ် အုပ်ဓလီုဒၟံၚ်ကဵုဓဝ်စံၚ်တူတုဲ ဆိုက်ညောန်ကဵုချိုတ်ရ။ မၞးတံ မၚ်မံၚ်အဏံကဵုသတိအိုတ်ရ။ ယေသှုဟီုကဵုညးတံရ။
 <sup>35</sup> ယေသှုလေဝ် အာဂတညိပၠန်တုဲ အောပ်မာဇံသဝ် ပ္ဍဲတိတုဲမ္ဂး ရာဒနာမိက်ရ။ ယဝ်ခါရ ဒှ်မာန်မ္ဂး လ္ပကဵုအဲ ဒးဆဵုဂဗ အခိၚ်ဂှ်ညိ။
 <sup>36</sup> အပါ အပါမအံက်ဂှ် သ္ပမာန် အရာအိုတ်သီုရ။ ခွက်ဒဒိုက်ဏံဂှ် ကေတ်ဏာထောံ နူအဲညိ။ ဆဂး အတိုၚ်အဲဍိက်ပၟိက်မနွံဂှ် လ္ပကဵုဒှ်ညိ။ အတိုၚ်ပၟိက်အပါမအံက်ဂှ် ကဵုဒှ်ညိ။ သာ်ဂှ် ရာဒနာမိက်ရ။
 <sup>37</sup> ယေသှုရာဒနာမိက်တုဲ ကလေၚ်ကၠုၚ်မ္ဂး ညာတ်ညးပိတၠတံ တိက်လှိၚ်ဒၟံၚ်ဂှ်ရ။ ပေတရု တိက်လှိၚ်ဒၟံၚ်ဟာ။ လုကဴမွဲနာဍဳဓဝ်ဂှ် ဟွံဂွံတိက်တှ်ေ မံၚ်ဟွံမာန်ဟာ။
 <sup>38</sup> ကာလဒးဒုၚ်စံၜတ်မ္ဂး ညံၚ်ဟွံဂွံဗက်ဒးဂၠံၚ်ဒုဟ်ဂှ် ရာဒနာမိက်တုဲ မၚ်မံၚ်ကဵုသတိညိ။ စိုတ်ဝိညာန်ဂှ် ထတ်မ္ၚိုဟ်ကီုလေဝ် ဇကုကာယျမ္ဂးဂှ် ဍိုန်ကွေံရ။ သာ်ဂှ် ယေသှု ဟီုကဵုပေတရုရ။
 <sup>39</sup> ယေသှုဂှ်လေဝ် တိတ်အာမွဲဝါပၠန်တုဲ ရာဒနာမိက် အတိုၚ်လက်ကၠာဂှ်ပၠန်ရ။
 <sup>40</sup> ကာလကလေၚ်ကၠုၚ်မ္ဂး ကောန်ကွးတံ တိက်လှိၚ်ဒၟံၚ်ဂှ် ဂွံဆဵုပၠန်ရ။ ဒကုဲတုဲ ညးပံက်မတ်ဟွံမာန်အိုတ်ရ။ ညးတံလေဝ် မုဂွံကလေၚ်ဟီုကဵုယေသှုရောဂှ် ဟွံတီ ဒှ်အိုတ်ရ။
 <sup>41</sup> ကာလယေသှု ကလေၚ်ကၠုၚ် အလန်ပိဝါတုဲ ဆဵုဒး ညးတံ တိက်လှိၚ်မံၚ်မ္ဂး မၞးတံ ဒကုဲတုဲ ဇူၜိုဟ်ၜိုဟ်မာန်ဒၟံၚ်ဏီဟာ။ ကမၠောန်မၞးတံ တိက်ဒၟံၚ်ဂှ် ဒေါံထောံဂွံရ။ ကလၚ်အိုတ်ညိ။ အခိၚ်ကာလကျာ်ဂမျိုၚ် ခါန်ကၞာတ်လဝ် ဂွံဖံက်သစ္စ ကောန်ကောန်မၞိဟ်ဂှ်တုဲ ဂွံပအပ်ပ္ဍဲကောန်ဒုဟ်ဂှ် စိုပ်ကၠုၚ်ရ။
 <sup>42</sup> က္တဵုအိုတ်။ အာအိုတ်စိုအ်။ ညးမဖံက်သစ္စတံ သြပ်စိုပ်ကၠုၚ်ရ။ သာ်ဂှ် ယေသှု ဟီုကဵုကောန်ကွးတံရ။
 <sup>43</sup> ကၠာအရေဝ်ယေသှု ဟွံပိုတ်ဏီဂှ် အပ္ဍဲကောန်ကွးယေသှုစှ်ၜါတၠ ယုဍသကာရုက် ညးမဒှ်ကောန်ကွးမွဲဂှ် စိုပ်ကၠုၚ်ကဵုမၞိဟ်မွဲသကအ်ရ။ ပ္ဍဲတဲညးလ္ၚဵုတံဂှ် ရပ်လဝ် ဇြၚ်ကဵုလေံအိုတ်ရ။ လကျာ်ဇၞော်ဂကူဂျူတံ အ္စာကၞေဟ်ပညပ်မဝ်သှေတံ တၠသၟိၚ်ဇၞော်တံ စကာဗလးနၚ် ညးတံ မဒှ်ရ။
 <sup>44</sup> ညးမဖံက်သစ္စ ယုဍဂှ်လေဝ် စဳဇန်လဝ် သာ်ဏံရ။ ညးအဲမဆုၚ်ဂှ် ဒှ်ယေသှုရ။ ရပ်ညးတုဲ ပသတိချိုတ်ချိုတ်ပၠိုတ်ပၠိုတ်တုဲ ကော်ဏာညးအိုတ်။ ဂးတုဲ ဗ္ကန်လဝ် ညးတံရ။
 <sup>45</sup> ယုဍဂှ်လေဝ် စိုပ်ကၠုၚ် ပ္ဍဲဇရေၚ်ယေသှုမ္ဂး ပြာပ်အာ ပ္ဍဲယေသှု တပ်တပ်တုဲ အ္စာ သာ်ဂှ် ကော်ယေသှုတုဲ ဆုၚ်စုတ်ရ။
 <sup>46</sup> မၞိဟ်တံလေဝ် ရပ်ထောံ ယေသှုရ။
 <sup>47</sup> ပ္ဍဲအခိၚ်ဂှ် ညးမဒတဴဒၟံၚ် ကြပ်ကဵုယေသှုမွဲဂှ် တံၚ်ပ္တိတ်ဇြၚ်တုဲ ဗာ်ထောံ ဍိက်လကျာ်ဇၞော်ဂကူဂျူဂှ်မ္ဂး ကတောဝ်ညး ပိုတ်အာရ။
 <sup>48</sup> ကာလဂှ် ယေသှုဂှ်လေ ညံၚ်နဲ ရပ်ဓမၠမွဲဂှ် မၞးတံ ကေတ်နၚ် ဇြၚ်လေံတံတုဲ ကၠုၚ်ရပ်အဲအိုတ်ဟာ။
 <sup>49</sup> အခိၚ်တုဲကၠုၚ်တေံ ကာလအဲနွံဒၟံၚ်ဖာမၞးတံ ကာလအဲတွံဓဝ်ဒၟံၚ်မၞးတံ ပ္ဍဲဘာလွဳမာန်ဂှ် မၞးတံ ဟွံရပ်အဲအိုတ်ဟာ။ အရာဏံဂှ်လေဝ် အရေဝ်ကျာ် အတိုၚ်သၠပတ်မဂးလဝ် ဂွံဍိုက်ပေၚ်ဂှ် ဒှ်ရ။ ယေသှု ဟီု မၞိဟ်တံရ။
 <sup>50</sup> ကောန်ကွးယေသှုတံလေဝ် ထောံလဝ် ယေသှုတုဲ ဂြိပ်အာအိုတ်ရ။
 <sup>51</sup> မၚ်ဗၠာဲမွဲဂှ် ဆယာတ်လတက်ခိုဟ်ဟ်မွဲဟတေဟ် ဗိုက်လ္တက်လဝ်တုဲ ဗက်ကၠုၚ် ယေသှုရ။ မၚ်ဗၠာဲဂှ်လေဝ် ဒးဒုၚ်ရပ်မ္ဂး
 <sup>52</sup> ကၠဟ်ထောံ ယာတ်လတက်ဂှ်တုဲ ဆဇကုဟေၚ် ဒဴတိတ်အာရ။
 <sup>53</sup> မၞိဟ်တံလေဝ် ရပ်ယေသှုတုဲ ကော်ဏာ ပ္ဍဲလကျာ်ဂကူဂျူတံရ။ အပ္ဍဲဒၞာဲဂှ် လကျာ်ဇၞော်ဂကူဂျူတံ အ္စာကၞေဟ်ပညပ်မဝ်သှေတံ ကောံဒရီုဒၟံၚ်ရ။
 <sup>54</sup> ပေတရုလေဝ် ကၠာဟွံသ္ၚောဲကဵုသ္ၚောဲ ဗက်ကၠုၚ်ကီုတုဲ လုပ်အာ ပ္ဍဲကၟေၚ်ကၠအ်လကျာ်ဂကူတံကီုရ။ ညးဂဇံအကြာကောန်ရဲတံတုဲ ၜံၚ်ဒၟံၚ်ပၟတ်ရ။
 <sup>55</sup> လကျာ်ဇၞော်ဂကူဂျူတံကဵု ကောန်ဂကောံရုၚ်ဂဗုတ်သီုဖအိုတ်တံလေဝ် ဂၠာဲဒၟံၚ် သက်သဳ ဂွံကိုဝ်အမိၚ်ချိုတ်ကဵုယေသှုရ။ ဆဂး သက်သဳ ဂွံကိုဝ်အမိၚ်ချိုတ်မာန်ဂှ် ညးတံ ဂၠာဲဟွံဂွံရ။
 <sup>56</sup> မၞိဟ်ဂမၠိုၚ် ကၠောန်ဗဒှ်သက်သဳ အလဳတုဲ ဟီုဂးအိုတ်ရ။ ဆဂး တၚ်ညးတံမဟီုပ္တိတ်ဂှ် ဟွံကိတ်ညဳအိုတ်ရ။ ဒှ်ဒၟံၚ် ညးမွဲ မွဲဗီုရ။
 <sup>57</sup> ညးလ္ၚဵုတံလေဝ် တိတ်ကၠုၚ်တုဲ ဒုၚ်သက်သဳအလဳအိုတ်ရ။
 <sup>58</sup> ဘာလွဳမာန် မၞိဟ်တံ မဒက်လဝ်ဂှ် အဲရိုဟ်ပလီုထောံဏောၚ်။ ပ္ဍဲလုကဴပိတ္ၚဲ အဲဒက်ဘာလွဳမာန်တၟိဏောၚ်။ အရေဝ် ညးဟီု သာ်ဂှ် ပိုဲဂွံမိၚ်ရ။ သာ်ဂှ် ဟီုဂးအိုတ်ရ။
 <sup>59</sup> ၜိုန်ရဂှ် တေံသက်သဳဂှ် ဟွံကိတ်ညဳကဵု ညးမွဲကဵုညးမွဲရ။
 <sup>60</sup> ပ္ဍဲကာလဂှ် လကျာ်ဇၞော်ဂကူဂျူလေဝ် က္တဵုတုဲ မၞးမုဟွံဟီုရဟာ။ ဆေၚ်ကဵုပရောသက်သဳမၞိဟ်တံဟီုဂးဂှ်တုဲ မုမၞးမိက်ဂွံဟီုရော။ အရာတံဂှ် ဒှ်ဍာံဍာံရဟာ။ သၟာန်ယေသှုရ။
 <sup>61</sup> ယေသှုလေဝ် မုဟွံဟီု မံၚ်ဒၟံၚ် သ္ၚိတ်သ္ၚိတ်ရ။ ဟိုတ်ဂှ်ရ လကျာ်ဇၞော်ဂကူဂျူဂှ်လေဝ် မၞးဂှ် ဒှ်ခရေတ်ဍာံဍာံဟာ။ ဒှ်ညးမဟံၚ်ပြာ် ကျာ်စကာဗလးနၚ် ဍာံဍာံဟာ။ သၟာန်မ္ဂး
 <sup>62</sup> ဍာံရ။ ကောန်ကောန်မၞိဟ်ဝွံ ဂဇံဒၟံၚ် လ္ပာ်တဲသတုံကျာ်အနန္တတၠအဝဵုဂှ်တုဲ စှ်ေကၠုၚ်ကဵုမတ်ဗြဲ နကဵုဣဓိအနုဘဴမဇၞော်ဂှ် မၞးတံ ဂွံညာတ်ဏောၚ်။ သာ်ဂှ် ယေသှု ကလေၚ်ဟီုရ။
 <sup>63</sup> လကျာ်ဇၞော်ဂကူဂျူ မိၚ်အရေဝ် ယေသှုဂှ်မ္ဂး ဒှ်ဒေါသဇၞော်တုဲ ယာတ်ဖေၚ်ညးလ္တက်လဝ်ဂှ် ဂသာ်ထောံရ။ မုသက်သဳ ကေတ်ဏီရော။ သာ်ဂှ် ညးဟီုရ။
 <sup>64</sup> ညးစောဒနာကျာ်ဓဝ်တုဲ ဟီုဂးအာဂှ် မၞးတံ မိၚ်အိုတ်ရ။ မၞးတံ စဳရေၚ် သာ်လဵုအိုတ်ရော။ သၟာန်မၞိတ်တံရ။ မၞိဟ်တံလေဝ် ညးဝွံဂှ် ထေက်တန်ကဵုဒုၚ်ဂစိုတ်ရ။ သာ်ဂှ် စဳရေၚ်အိုတ်ရ။
 <sup>65</sup> မၞိဟ်တံ စၟဳစၟတ် သာ်ဂှ် တုဲမ္ဂး ညးလ္ၚဵုတံဂှ် ချဟ်ဍာ်ပါၚ်လတူယေသှုရ။ တၟာတ်မတ်ညးတုဲ စာဲကဵုသတ်တဲတုဲ ညးဂှ် စာဲမၞးရောဂှ် တွံစမ်ညိ။ သ္ပအရိုၚ်အိုတ်ရ။ ကောန်ရဲလကျာ်ဂကူဂျူတံလေဝ် ကော်ဏာညးတုဲ စာဲတက်ညးရ။
 <sup>66</sup> ပ္ဍဲကာလ ပေတရု ၜံၚ်ဒၟံၚ် ပၟတ် ပ္ဍဲကၟေၚ်ကၠအ် လကျာ်ဂကူဂျူတံဂှ် ဍိက်ဗြဲမွဲ စိုပ်ကၠုၚ်ဗ္ဒာဲဂှ်ရ။
 <sup>67</sup> ဍိက်ဗြဲဂှ်လေဝ် ဆဵုဒး ပေတရု ၜံၚ်ဒၟံၚ် ပၟတ်ဂှ်မ္ဂး သြပ်လုပ်ကၠုၚ် ဗ္ဒာဲပေတရုတုဲ မၞးလေဝ် ဒှ်မၞိဟ် ကောန်ဍုၚ်နာဇရက် ယေသှု ဟွံသေၚ်ဟာ။ သၟာန်ရ။
 <sup>68</sup> ပေတရုဂှ်လေဝ် အဲဟွံတီရ။ အရေဝ်မၞးဟီုဂှ် အဲဟွံကၠိုဟ်ရ။ သာ်ဂှ် ကယျာန်ပါဲတုဲ တိတ်အာပ္ဍဲပါၚ်ကၠအ်ရ။
 <sup>69</sup> ကာလဍိက်ဗြဲဂှ် ကလေၚ်ဆဵုပေတရု ပ္ဍဲပါၚ်ကၠအ်ဂှ်ပၠန်မ္ဂး ဟယုတ်ဏံဂှ် ဒှ်ကောန်ကွးယေသှု မွဲရ။ ဟီုကဵု မၞိဟ်ဒတဴဒၟံၚ်ကရောံဂှ်ရ။
 <sup>70</sup> အလန်ဏံလေဝ် ပေတရု ကယျာန်ပါဲပၠန်ရ။ ခြာဟွံလအ် မၞိဟ်ဒတဴဒၟံၚ် ဗ္ဒာဲပါၚ်ကၠအ်တံဂှ်လေဝ် မၞးဒှ်ရဲရးဂါလိလဲမွဲတုဲ ဒှ်ကောန်ကွးယေသှု ဍာံဍာံရ။ ဟီုကဵု ပေတရုရ။
 <sup>71</sup> ပေတရုဂှ်လေဝ် ပအဓိဌာန်တုဲ မၞိဟ်မၞးတံ မဟီုဂးဒၟံၚ်ဂှ် အဲဟွံတီသက်သက်ရ။ ကယျာန်ပါဲရ။
 <sup>72</sup> ပ္ဍဲအခိၚ်ဂှ်ရ စာၚ်အုပ် ဂြဴ အလန်ဒုတိယျရ။ ပေတရုလေဝ် ကၠာစာၚ်အုက် ဟွံဂြဴၜါလန်ဂှ် မၞးကယျာန်ပါဲအဲ ပိဝါဏောၚ် အရေဝ်ယေသှုဟီုလဝ်ညးဂှ် ဂွံတိုန်သတိတုဲ ထိၚ်ဟွံမာန် ဍာ်ရမတ်ပရိုဟ် လရိုအ်ဂတေဝ်ရ။
</p>
    </article>
    <div class="w-[90vw] flex sticky bottom-[30%] z-10 justify-between max-w-6xl mx-auto">
      <div>
        
        <a href="../../ခရေတ်ဝၚ်မာကု/၁၃/" class="text-white bg-zinc-700 hover:bg-zinc-800 rounded-full p-2.5 text-center inline-flex items-center dark:bg-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="M15.75 19.5 8.25 12l7.5-7.5" />
          </svg>
        </a>
        
      </div>
      <div>
        
        <a href="../../ခရေတ်ဝၚ်မာကု/၁၅/" class="text-white bg-zinc-700 hover:bg-zinc-800 rounded-full p-2.5 text-center inline-flex items-center dark:bg-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="m8.25 4.5 7.5 7.5-7.5 7.5" />
          </svg>
        </a>
        
      </div>
    </div>
  </main>
</body>
</html>
