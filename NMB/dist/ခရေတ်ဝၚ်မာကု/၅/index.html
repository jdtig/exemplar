
<!doctype html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link href="../../css/style.css" rel="stylesheet">
  <title>ခရေတ်ဝၚ်မာကု ၅</title>
</head>
<body>
  <main class="pt-8 pb-16 px-8 lg:pt-16 lg:pb-24 bg-white dark:bg-zinc-900 text-xl md:text-2xl text-zinc-700 dark:text-zinc-300">
  <div class="grid gap-6 mb-8 lg:mb-16 md:grid-cols-5 max-w-prose mx-auto">
    <div class="md:col-span-3">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-full focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500"><option selected value="../../ခရေတ်ဝၚ်မာကု/၁">ခရေတ်ဝၚ်မာကု</option><option value="../../ခရေတ်ဝၚ်လုကာ/၁">ခရေတ်ဝၚ်လုကာ</option></select>
    </div>
    <div class="md:col-span-2 flex space-x-6">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-full focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500 text-end"><option value="../../ခရေတ်ဝၚ်မာကု/၁">၁</option><option value="../../ခရေတ်ဝၚ်မာကု/၂">၂</option><option value="../../ခရေတ်ဝၚ်မာကု/၃">၃</option><option value="../../ခရေတ်ဝၚ်မာကု/၄">၄</option><option selected value="../../ခရေတ်ဝၚ်မာကု/၅">၅</option><option value="../../ခရေတ်ဝၚ်မာကု/၆">၆</option><option value="../../ခရေတ်ဝၚ်မာကု/၇">၇</option><option value="../../ခရေတ်ဝၚ်မာကု/၈">၈</option><option value="../../ခရေတ်ဝၚ်မာကု/၉">၉</option><option value="../../ခရေတ်ဝၚ်မာကု/၁၀">၁၀</option><option value="../../ခရေတ်ဝၚ်မာကု/၁၁">၁၁</option><option value="../../ခရေတ်ဝၚ်မာကု/၁၂">၁၂</option><option value="../../ခရေတ်ဝၚ်မာကု/၁၃">၁၃</option><option value="../../ခရေတ်ဝၚ်မာကု/၁၄">၁၄</option><option value="../../ခရေတ်ဝၚ်မာကု/၁၅">၁၅</option><option value="../../ခရေတ်ဝၚ်မာကု/၁၆">၁၆</option><option value="../../ခရေတ်ဝၚ်လုကာ/၁">၁</option></select>
      <button id="theme-toggle" type="button" class="text-zinc-500 transition duration-75 hover:bg-zinc-100 dark:hover:bg-zinc-700 dark:text-white rounded-full text-sm p-3">
        <svg id="theme-toggle-dark-icon" class="hidden size-6" fill="currentColor" viewBox="0 0 20 20" xmlns="http://www.w3.org/2000/svg"><path d="M17.293 13.293A8 8 0 016.707 2.707a8.001 8.001 0 1010.586 10.586z"></path></svg>
        <svg id="theme-toggle-light-icon" class="hidden size-6" fill="currentColor" viewBox="0 0 20 20" xmlns="http://www.w3.org/2000/svg"><path d="M10 2a1 1 0 011 1v1a1 1 0 11-2 0V3a1 1 0 011-1zm4 8a4 4 0 11-8 0 4 4 0 018 0zm-.464 4.95l.707.707a1 1 0 001.414-1.414l-.707-.707a1 1 0 00-1.414 1.414zm2.12-10.607a1 1 0 010 1.414l-.706.707a1 1 0 11-1.414-1.414l.707-.707a1 1 0 011.414 0zM17 11a1 1 0 100-2h-1a1 1 0 100 2h1zm-7 4a1 1 0 011 1v1a1 1 0 11-2 0v-1a1 1 0 011-1zM5.05 6.464A1 1 0 106.465 5.05l-.708-.707a1 1 0 00-1.414 1.414l.707.707zm1.414 8.486l-.707.707a1 1 0 01-1.414-1.414l.707-.707a1 1 0 011.414 1.414zM4 11a1 1 0 100-2H3a1 1 0 000 2h1z" fill-rule="evenodd" clip-rule="evenodd"></path></svg>
      </button>
    </div>
  </div>
    <article class="mx-auto max-w-prose">
<h1>ခရေတ်ဝၚ်မာကု ၅</h1>
<p> <sup>1</sup>&nbsp;ကျာမေလံၚ် ညိၚ်၀တ်အာတုဲဂှ် ညးတံ ဆက်အာ စဵုကဵုစိုပ်ကၟာလ္ပာ်တေံတုဲ စိုပ်ကၠုၚ် ပ္ဍဲရးကဍေရအိုတ်ရ။
 <sup>2</sup>&nbsp;ကာလယေသှုစှ်ေကၠုၚ်နူဂၠုၚ်ဂှ် မၞိဟ်ကလော်မာရပ်စမွဲတိတ်ကၠုၚ် နူအကြာသုသာန်တုဲ ဆဵုကဵုယေသှုရ။
 <sup>3</sup>&nbsp;တေံညးဂှ် မံၚ်ပ္ဍဲသုသာန်ရ။ ညးမွဲလေဝ် ထိၚ်ဒက်ညးဟွံမာန်ရ။ ကၠေၚ်ဒက်ကဵုဇုက်ဇရေဟ်ကီုလေဝ် ဟွံဂွံရ။
 <sup>4</sup>&nbsp;နကဵုဇုက်ဇရေဟ် ကေၚ်ကၠေၚ်ဒက်ဇိုၚ်တဲညးဂၠိုၚ်ကဵုဝါကီုလေဝ် တံၚ်ထပိုတ်ဇုက်ခရေဟ်တံတုဲ လိုန်ဖလှေက်ပသဲတံရ။ ကလော်မာကဵုညးဇြဟတ်တုဲ ညးမွဲပြိုၚ်ပ္ကာန်ညးဟွံမာန်ရ။
 <sup>5</sup>&nbsp;ဗ္တံတ္ၚဲဟွံပိုတ် ကညာၚ်လရိုအ်တုဲ ရေက်မံၚ်ဇကုဇကုကဵုတၟံ ပ္ဍဲကုန်သုသာန်တံရ။
 <sup>6</sup>&nbsp;ကာလညးညာတ်ယေသှု နူသ္ၚောဲသ္ၚောဲတေံဂှ် ဂြိပ်ထံက်က္ၜံၚ်ဂတယေသှုတုဲ
 <sup>7</sup>&nbsp;မၞးဂှ် ဒှ်ယေသှု ကောန်ကျာ်မသၠုၚ်ပြဲအိုတ်ရ။ အဲကဵုမၞးဂှ် ဂွံဆက်စပ်ညးသ္ကအ်ဟွံမွဲရ။ မၞးကၠုၚ်ပျဲပျာံအဲ ဟွံသေၚ်ပုဟ်ဂှ် ကဵုကတိညိ။ သာ်ဂှ် ကရေဲဟီုရ။
 <sup>8</sup>&nbsp;ဟိုတ်ယေသှုကဵုပၟိၚ်ကလော်မာ ဂွံတိတ်ကၠုၚ်နူမၞိဟ်ဂှ်တုဲ ကလော်မာကဵုညးကရေဲဟီု သာ်ဂှ် မဒှ်ရ။
 <sup>9</sup>&nbsp;ယေသှုဂှ်လေဝ် ယၟုမၞးဗီုလဵုရော သၟာန်မ္ဂး ပိုယ်ဂှ် ဒှ်ညးဂမၠိုၚ်တုဲ ယၟုပိုယ်ဂှ် ဒှ်လေဂိအောန်ရ သာ်ဂှ် တေံညး သွဟ်ရ။
 <sup>10</sup>&nbsp;ညံၚ်ဟွံကဵုညးတံတိတ်အာနူရးဂှ်လေဝ် အာတ်မိက်ထပ်ကဵုထပ်ရ။
 <sup>11</sup>&nbsp;ပ္ဍဲဒၞာဲဂှ် ကၠိက်ဒကအ်မွဲဒကအ် ဂၠိက်ဂၠာဲလပှ်စမံၚ်စဏ ဗ္ဒာဲဇိုၚ်ဒဵုဂှ်ရ။
 <sup>12</sup>&nbsp;ကလော်မာတံလေဝ် ပလံၚ်ဏာပိုယ် ပ္ဍဲကၠိက်ဒကအ်တံတုဲ ကဵုပိုယ်လုပ်ပ္ဍဲကၠိက်တံညိ သာ်ဂှ် အာတ်မိက်ရ။
 <sup>13</sup>&nbsp;အခေါၚ်ညးတံအာတ်မိက်ဂှ် ယေသှုကိုဝ်ထောံရ။ ကလော်မာတံလေဝ် တိတ်အာနူမၞိဟ်ဂှ်တုဲ လုပ်အပ္ဍဲကၠိက်တံရ။ ဒကအ်ကၠိက် ၜိုတ်ၜါလ္ၚီတံ ဂြိပ်အာမွဲအသိၚ်တုဲ တသောဝ်စှ်ေ ပ္ဍဲဇိုၚ်ၜဳ ဗၠိုက်ဍာ် ချိုတ်အိုတ်ရ။
 <sup>14</sup>&nbsp;ပၟၚ်ကၠိက်တံ မၚ်ရံၚ်မံၚ်ကၠိက် ပ္ဍဲဒၞာဲဂှ်ကီုရ။ ညးတံလေဝ် ဗွဲမပြဟ် ဂြိပ်ကဵုပရိုၚ် ကဵုမၞိဟ်မနွံ ပ္ဍဲဍုၚ်ကွာန်ဗ္ဒာဲဂှ်မ္ဂး မၞိဟ်တံလေဝ် ဂွံဗဵုပရေၚ်ဂှ်ဂှ် စိုပ်ကၠုၚ်အိုတ်ရ။
 <sup>15</sup>&nbsp;ကာလညးတံစိုပ်ကၠုၚ်တုဲ ညာတ်အာ မၞိဟ်ကလော်လေဂိအောန်ရပ်စလဝ်ဂှ် ဂဇံလ္တက်မံၚ်ဗွိုက်လ္တက်ၜိုဟ်ၜိုဟ်မ္ဂး ဖေက်လကိုတ်အာအိုတ်ရ။
 <sup>16</sup>&nbsp;ညးညာတ်ပရေၚ်ဒဒှ်တံဂှ်လေဝ် လဴဗ္စကဵုမၞိဟ်တံ ပရောပရာမၞိဟ်ကလော်ရပ်စဂှ်ကီု၊ ပရောပရာဒကအ်ကၠိက်ဂှ်ကီုရ။
 <sup>17</sup>&nbsp;ဟိုတ်ဂှ်ရ မၞိဟ်တံလေဝ် ညံၚ်ဂွံတိတ်အာနူရးဏံဂှ် ဒုၚ်ဂုန်အိုတ်ရ။
 <sup>18</sup>&nbsp;ကာလယေသှု တိုန်လ္တူဂၠုၚ်ဂှ် တေံညး အာတ်မိက် ဂွံကဵုညးဗက်ကီုရ။
 <sup>19</sup>&nbsp;ယေသှု ဟွံကဵုညးဗက်တုဲ ညံၚ်ဂွံစဴပ္ဍဲဂကူဝေါၚ်သဇကုဂှ် ဟီုကဵုညးရ။
 <sup>20</sup>&nbsp;ဟိုတ်ဂှ်ရ တေံညး စဴအာ ပ္ဍဲရးဇကုတုဲ အာလဴဗ္စပရိုၚ်ယေသှု ပ္ဍဲရးဍေကပဝ်လိတေံရ။ ဇၟာပ်မၞိဟ်မမိၚ်ဂှ် ဒှ်တဴအံသဝ်အိုတ်ရ။
 <sup>21</sup>&nbsp;ကာလယေသှုကဵုကောန်ကွးတံ ကလေၚ်ကၠောံအာ ပ္ဍဲသြၚ်မွဲလ္ပာ်တေံပၠန်မ္ဂး ပူရိသာတ်ဗွဲမဂၠိုၚ် ကောံကၠုၚ် ဗ္ဒာဲယေသှုအိုတ်ရ။
 <sup>22</sup>&nbsp;က္ဍိုပ်သ္ကိုပ်ဇြပ်ဓဝ်မွဲ ညးမနွံယၟု ယျဣရု စိုပ်ကၠုၚ် ဒၞာဲဂှ်တုဲ ညာတ်ယေသှုမ္ဂး ကၠုၚ်ထံက်က္ၜံၚ် ပ္ဍဲတမ်ဇိုၚ်ယေသှုရ။
 <sup>23</sup>&nbsp;တေံညးဂှ်လေဝ် အ္စာ ကောန်ဝုတ်အဲ ကြပ်ချိုတ်မံၚ်ရ။ အ္စာဗက်ကၠုၚ်တုဲ ပ္တိုန်တဲလတူကောန်ဝုတ်အဲမ္ဂး ဍေံဗလးယဲတုဲ ဂွံဂျိုၚ်လမျီုမာန်ရ။ သာ်ဂှ် ဒုၚ်ဂုန် ဗွဲမဇြိုဟ်နက်ရ။
 <sup>24</sup>&nbsp;ဟိုတ်ဂှ်ရ ယေသှု ဗက်ကၠုၚ် ကရောံညးရ။ ပူရိသာတ်ဗွဲမဂၠိုၚ်တံလေဝ် ၜေတ်ဗက်ကၠုၚ်ကီုရ။
 <sup>25</sup>&nbsp;ပ္ဍဲပူရိသာတ်ဂှ် မၞိဟ်ဗြဴမွဲ ညးမဒှ်ယဲဆီစှ်ေ ပွိုၚ်စှ်ၜါသၞာံ နွံရ။
 <sup>26</sup>&nbsp;အ္စာသဝ်ဗွဲမဂၠိုၚ် လွဳမံၚ်ညးကီုလေဝ် ယဲဟွံသက်သာမွဲသာ် ယဲပဵုကြံကၠုၚ်ရ။
 <sup>27</sup>&nbsp;ကာလတေံမၞိဟ်ဗြဴဂှ် မိၚ်ပရိုၚ်ယေသှုဂှ် ညးကၠုၚ်လက်ကရဴယေသှုတုဲ လုက်စုတ်ယာက်ဖေၚ်ယေသှုရ။
 <sup>28</sup>&nbsp;မုဟိုတ်မ္ဂး ဆၜိုတ်အဲဂွံလုက်ယာတ်ဖေၚ်ညးဂှ် အဲဂွံဗလးယဲဏောၚ် သာ်ဂှ် ညးချပ်လဝ်ရ။
 <sup>29</sup>&nbsp;ကာလညးလုက်စုတ်တုဲဂှ် ပ္ဍဲဇကုညး ယဲဆီစှ်ေ ဗလးအာရဂှ် ဂွံဒုၚ်စသိုၚ်ရ။
 <sup>30</sup>&nbsp;ယေသှုလေဝ် ဒဒှ်ဣဓိဇကုမတိတ်ဂှ် တီညာတ်မ္ဂး ဂၠာဲရံၚ် ပ္ဍဲပူရိသာတ်တံရ။ တုဲမ္ဂး ညးဂှ် လုက်စုတ် ယာတ်ဖေၚ်အဲရော သာ်ဂှ် သၟာန်ရ။
 <sup>31</sup>&nbsp;ကောန်ကွးယေသှုတံလေဝ် ပူရိသာတ်ဂမၠိုၚ် ၜေတ်ဂၠေတ်မံၚ်ဒၞာဲဏံတုဲ ညးဂှ်လုက်အဲရောဂှ် ဒးသၟာန်မံၚ်ဏီဟာ သာ်ဂှ် သွဟ်အိုတ်ရ။
 <sup>32</sup>&nbsp;ၜိုန်ဂှ်လေဝ် ယေသှုဆက်ဂၠာဲမံၚ် မၞိဟ်လုက်စုတ်ညးဏီရ။
 <sup>33</sup>&nbsp;တေံမၞိဟ်ဗြဴဂှ် လုက်စုတ်လဝ်ယေသှုတုဲ ညးဂွံဗလးယဲယျဂှ် တီအာမ္ဂး ဖေက်ဇတဝ်တုဲ ကၠုၚ်ထံက်က္ၜံၚ် ပ္ဍဲတမ်ဇိုၚ်ယေသှုရ။ ပရောပရာ ဒှ်အာ ပ္ဍဲညးဂှ်လေဝ် လဴထ္ၜးတပ်တပ်ရ။
 <sup>34</sup>&nbsp;ယေသှုဂှ်လေဝ် ကောန် အဲဗလးကဵုယဲမာန်ဂှ် ပတေဟ်တုဲ ဂွံဗလးယဲတုဲရ။ အာၜိုဟ်ၜိုဟ်ရ။ ယဲရောဂါသာ်ဏံ ညံၚ်ဟွံဂွံကၠုၚ်စိုပ်ပ္ဍဲမၞးပၠန်ဂှ် အဲလလောၚ်တရးရ။
 <sup>35</sup>&nbsp;အဃောယေသှု ဟီုမံၚ်ကဵုမၞိဟ်ဗြဴဂှ် မၞိဟ်ပလံၚ်ပရိုၚ်ၜါပိ ကၠုၚ်နူသ္ၚိက္ဍိုပ်သ္ကိုပ်ဇြပ်ဓဝ် ယျဣရုတုဲ ကောန်မၞးချိုတ်အာယျ။ လ္ပကဵုဒဒိုက်အ္စာရ။ သာ်ဂှ် ညးတံ ကဵုပရိုၚ်ရ။
 <sup>36</sup>&nbsp;တေံပရိုၚ်ဂှ် ယေသှု မိၚ်ကီုရ။ ၜိုန်ဂှ်လေဝ် လ္ပစိုတ်လီုညိ။ အဲလွဳကဵုကောန်မၞးမာန်ဂှ် ဆက်ပတေဟ်ညိ။ ဟီုကဵုယျဣရုရ။
 <sup>37</sup>&nbsp;တုဲမ္ဂး ကောန်ကွးပိတၠ ပေတရု ယျာကုက် ဒေံယျာကုက်ယဝ်ဟာန်ဟေၚ် ကဵုအခေါၚ် ဂွံဗက်ကၠုၚ် ပ္ဍဲသ္ၚိယျဣရုရ။
 <sup>38</sup>&nbsp;ကာလစိုပ်အာဂှ် ပ္ဍဲသ္ၚိက္ဍိုပ်သ္ကိုပ်ဇြပ်ဓဝ်ဂှ် က္တဵုဒှ်မံၚ်ရုရုသံၚ်သံၚ်တုဲ မၞိဟ်ဂမၠိုၚ်တံ ကရေဲလရိုအ်ယာံမံၚ်ဂှ် ယေသှုညာတ်ရ။
 <sup>39</sup>&nbsp;ယေသှုလုပ်အာပ္ဍဲသ္ၚိတုဲ ဟီုကဵုညးတံ သာ်ဏံရ။ မုဒှ် က္တဵုဒှ်မံၚ် ရုရုသံၚ်သံၚ်တုဲ လရိုအ်ယာံမံၚ်အိုတ်ရော။ ကောန်ဂှ် ဟွံချိုတ်။ တိက်သၠိၚ်မံၚ်ရ။
 <sup>40</sup>&nbsp;မိၚ်အရေဝ်ဂှ်မ္ဂး မၞိဟ်တံ သ္ပဂရိုၚ်ကဵုယေသှုရ။ ယေသှုဂှ်လေဝ် ကဵုညးတံ တိတ်အာ သီုဖအိုတ်တုဲ ကော်မိမကောန်ဂှ်ကဵုကောန်ကွးတံဂှ်တုဲ လုပ်အာပ္ဍဲခဒံ ဒၞာဲကောန်မနွံဂှ်ရ။
 <sup>41</sup>&nbsp;စိုပ်မ္ဂး ရပ်ကေတ်တဲကောန်ဂှ်တုဲ ကောန် အဲကဵုအမိၚ်ရ က္တဵုညိ သာ်ဂှ် ဟီုကဵုကောန်ဂှ်ရ။
 <sup>42</sup>&nbsp;တေံကောန်ဂှ် နွံအယုက်စှ်ၜါသၞာံရ။ ကောန်ဂှ်​လေဝ် အတိုၚ်အမိၚ်ယေသှုဂှ် က္တဵုကၠုၚ်ရ။ ညးတံလေဝ် မိပ်လှောၚ်တုဲ ဝိဝိၚ်ဒေၚ်လှၚ်အာဗွဲမလောန်ရ။
 <sup>43</sup>&nbsp;ယေသှုဂှ်လေဝ် ပရိုၚ်ဏံဂှ် လ္ပကဵုညးတၞဟ်တီညိ သာ်ဂှ် ဗ္ကန်လဝ်ချိုတ်ချိုတ်ပၠိုတ်ပၠိုတ်တုဲ ဂွံဗ္စညးစဏဂှ်လေဝ် ဗ္ကန်ရ။
</p>
    </article>
    <div class="w-[90vw] flex sticky bottom-[30%] z-10 justify-between max-w-6xl mx-auto">
      <div>
        
        <a href="../../ခရေတ်ဝၚ်မာကု/၄/" class="text-zinc-900 bg-zinc-50 hover:bg-zinc-100 border border-zinc-300 rounded-full p-2.5 text-center inline-flex items-center dark:text-white dark:bg-zinc-600 dark:bg-zinc-700 dark:border-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="M15.75 19.5 8.25 12l7.5-7.5" />
          </svg>
        </a>
        
      </div>
      <div>
        
        <a href="../../ခရေတ်ဝၚ်မာကု/၆/" class="text-zinc-900 bg-zinc-50 hover:bg-zinc-100 border border-zinc-300 rounded-full p-2.5 text-center inline-flex items-center dark:text-white dark:bg-zinc-600 dark:bg-zinc-700 dark:border-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="m8.25 4.5 7.5 7.5-7.5 7.5" />
          </svg>
        </a>
        
      </div>
    </div>
  </main>
  <script src="../../js/theme.js"></script>
</body>
</html>
