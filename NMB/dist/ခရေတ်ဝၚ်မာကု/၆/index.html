
<!doctype html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link href="../../css/style.css" rel="stylesheet">
  <title>ခရေတ်ဝၚ်မာကု ၆</title>
</head>
<body>
  <main class="pt-8 pb-16 px-8 lg:pt-16 lg:pb-24 bg-white dark:bg-zinc-900 text-xl md:text-2xl text-zinc-700 dark:text-zinc-300">
  <div class="grid gap-6 mb-8 lg:mb-16 md:grid-cols-4 max-w-xl mx-auto">
    <div class="md:col-span-3">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-lg focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500"><option selected value="../../ခရေတ်ဝၚ်မာကု/၁">ခရေတ်ဝၚ်မာကု</option><option value="../../ခရေတ်ဝၚ်လုကာ/၁">ခရေတ်ဝၚ်လုကာ</option></select>
    </div>
    <div>
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-lg focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500 text-end"><option value="../../ခရေတ်ဝၚ်မာကု/၁">၁</option><option value="../../ခရေတ်ဝၚ်မာကု/၂">၂</option><option value="../../ခရေတ်ဝၚ်မာကု/၃">၃</option><option value="../../ခရေတ်ဝၚ်မာကု/၄">၄</option><option value="../../ခရေတ်ဝၚ်မာကု/၅">၅</option><option selected value="../../ခရေတ်ဝၚ်မာကု/၆">၆</option><option value="../../ခရေတ်ဝၚ်မာကု/၇">၇</option><option value="../../ခရေတ်ဝၚ်မာကု/၈">၈</option><option value="../../ခရေတ်ဝၚ်မာကု/၉">၉</option><option value="../../ခရေတ်ဝၚ်မာကု/၁၀">၁၀</option><option value="../../ခရေတ်ဝၚ်မာကု/၁၁">၁၁</option><option value="../../ခရေတ်ဝၚ်မာကု/၁၂">၁၂</option><option value="../../ခရေတ်ဝၚ်မာကု/၁၃">၁၃</option><option value="../../ခရေတ်ဝၚ်မာကု/၁၄">၁၄</option><option value="../../ခရေတ်ဝၚ်မာကု/၁၅">၁၅</option><option value="../../ခရေတ်ဝၚ်မာကု/၁၆">၁၆</option><option value="../../ခရေတ်ဝၚ်လုကာ/၁">၁</option></select>
    </div>
  </div>
    <article class="mx-auto max-w-prose">
<h1>ခရေတ်ဝၚ်မာကု ၆</h1>
<p> <sup>1</sup> ယေသှု တိတ်ကၠုၚ် နူသ္ၚိက္ဍိုပ်သ္ကိုပ်ဇြပ်ဓရ်တုဲမ္ဂး စဴအာပ္ဍဲဒေသဇကု ပ္ဍဲဍုၚ်နာဇရက်ရ။ ကောန်ကွးယေသှုတံလေဝ် ဗက်ကၠုၚ်မွဲစွံကီုရ။
 <sup>2</sup> စိုပ်ကၠုၚ်တ္ၚဲသဳဂှ် ယေသှု တွံဓရ် ပ္ဍဲဇြပ်ဓရ်ရ။ မၞိဟ်မိၚ်ဓရ်ညး ဗွဲဂမၠိုၚ်ဂှ် လကိုတ်တ္ၚဵုအံသဝ်အိုတ်တုဲ လညာတ်ပညာသာ်ဏံ မၞိဟ်ဏံ ဂွံနၚ်အလဵုရော။ လညာတ်ပညာသာ်ဏံဂှ် မုပညာရော။ နကဵုတဲညး ညးထ္ၜးနမိတ်လက်သန်သာ်ဏံရသွံ။
 <sup>3</sup> ညးဂှ် ဆအ္စာပယျာန်ရ ဟွံသေၚ်ဟာ။ ကောန်မာရိ ဟွံသေၚ်ဟာ။ ကောယျာကုက်၊ ယဝ်သေဝ်၊ ယုဍ၊ သိမောန်တံ ဟွံသေၚ်ဟာ။ ဒေံဗြဴညးတံလေ နွံကရောံပိုယ်မွဲစွံရ ဟွံသေၚ်ဟာ။ ရဴဝွံ ဟီုဂးအိုတ်တုဲ ဟွံပတေဟ်ယေသှု ထေၚ်သောဲအိုတ်ရ။
 <sup>4</sup> ယေသှုဂှ်လေဝ် ပ္ဍဲတိဍာ်ဇာတိဇကု ပ္ဍဲကရောံမိမကလောဝေါၚ်သဇကု ဆညးမွဲ ဟွံဂွံဒုၚ်ဂုန်စရာဲဂှ် ဒှ်ဍာံကွေံရ။ ဟီုကဵုညးတံရ။
 <sup>5</sup> ပ္တိုန်တဲ ဆလတူမၞိဟ်ယဲဒိုက်လ္ၚဵုတံတုဲ ဗလးကဵုယဲညးတံရ။ ဟိုတ်နူညးတံ ဟွံပတေဟ်တုဲ ထ္ၜးနမိတ်လက်သန်တၞဟ်ဟ် ဟွံဂွံရ။
 <sup>6</sup> ညးတံ ဟွံပတေဟ်ညးအိုတ်တုဲ ယေသှု ဒှ်အံသဝ်ရ။ ယေသှုလေဝ် အာမွဲကွာန်တုဲမွဲကွာန်တုဲမ္ဂး တွံဓရ်သြဝါဒရ။
 <sup>7</sup> ယေသှု ကော်ကောန်ကွးစှ်ၜါတၠတုဲ ဗလးဏာညးတံ ညးၜါမွဲတောဲရ။ အခေါၚ်အဝဵု ဂွံဘာတ်ပ္တိတ် ဝိညာန်ပရေံပရေံ (ကလော်မာ) တံဂှ်လေဝ် ကိုဝ်လဝ်ရ။
 <sup>8</sup> သွက်ဂွံတိတ်တရဴဂှ် မ္ၚးနူလေံဂစုန် စဏစကဵုဒှ် ထိုၚ်ကဵုဒှ် သြန်ကဵုဒှ် လ္ပကေတ်ဏာအိုတ်ညိ။
 <sup>9</sup> လိုန်ဏာဒၞပ်ကရေပ်ညိ။ ဆဂး လ္ပလ္တက် ပလောံၜါထပ်ညိ။
 <sup>10</sup> ဆဂှ်ဟွံသေၚ် ကာလလုပ်အပ္ဍဲဍုၚ်မွဲဍုၚ်မ္ဂး ဒဵုကဵုတိတ်နူဍုၚ်ဂှ် မံၚ် ပ္ဍဲသ္ၚိဇကုကေၚ်လုပ်မံၚ်လဝ်ဂှ်ညိ။
 <sup>11</sup> ပ္ဍဲဒေသဂှ် ညးတံ ဟွံဒုၚ်တဲမၞးမ္ဂး ကာလမၞးတိတ်အာနူဂှ် လယှ်ဖျေံ ခဗိုက် နူကဵုဂတာဇိုၚ်မၞးတံညိ။ သာ်ဂှ်ပတုဲ ဟိုတ်ဟွံကလၚ်ဂလာန်ကျာ်ဂမျိုၚ် ဒးဒုၚ်တပ်ဒန်ဏောၚ်ဂှ် ကိုဝ်ညးတံ သတိညိ။ သာ်ဂှ် ဗ္ကန်ရ။
 <sup>12</sup> ကောန်ကွးတံလေဝ် တိတ်အာတုဲ မၞိဟ်တံ ဂွံဓရ်သံဝေဂတုဲ ညံၚ်ဂွံဂတးကၠုၚ် ပ္ဍဲကျာ်ဂမျိုၚ်ပၠန်ဂှ် ဟီုတွံရ။
 <sup>13</sup> ကလော်ဟွံခိုဟ်ဟွံသန်တံဂှ်လေဝ် ဘာတ်ပ္တိတ်ကဵုရ။ ပလေတ်ကၠေၚ်သတ်ပလောန် ကဵုမၞိဟ်ဒှ်ယဲဒိုက်တံတုဲ ကဵုဗလးယဲရ။
 <sup>14</sup> သာ်ဂှ် ပရိုၚ်ယေသှုလေဝ် ဒယှ်ကၠုၚ်မံၚ်တုဲ သၟိၚ်ဇၞော်ဟေရုက်မိၚ်အာ ပရိုၚ်ညးရ။ ညးလ္ၚဵုတံဂှ် ညးသ္ပကဵုမ္ၚဵုဗလိုက်ဍာ် အ္စာယဝ်ဟာန် ကလေၚ်ဂျိုၚ်တိုန်ကၠုၚ်ရောၚ်။ ဟိုတ်ဂှ်ရ ညးထ္ၜးဣဓိသာ်ဏံမာန်။ သာ်ဂှ် ဟီုဂးအိုတ်ရ။
 <sup>15</sup> ညးလ္ၚဵုတံလေဝ် ညးဂှ် ဒှ်ဨလိယျ ညးမဒှ် က္ဍိုပ်သ္ကိုပ်ပရေၚ်ဘာသာရောၚ်။ ဂးအိုတ်ရ။ ညးလ္ၚဵုပၠန်လေ၀် ညးဂှ် ဒှ်က္ဍိုပ်သ္ကိုပ်ပရေၚ်ဘာသာ ညံၚ်နဲခေတ်လတေံဂှ်ရောၚ်။ ဂးစရ။
 <sup>16</sup> သၟိၚ်ဇၞော်ဟေရုက်လေဝ် မိၚ်ပရိုၚ်သာ်တေံသာ်ဏံမ္ဂး တေံညးဂှ် မဒှ် ညးသ္ပကဵုမ္ၚဵုဗလိုက်ဍာ် အ္စာယဝ်ဟာန်ရောၚ်သွံ။ အဲ ကဵုကုတ်ထပိုတ်ထောံ က္ဍိုပ်ညးတုဲရ။ ဆဂး ညးကလေၚ်ဂျိုၚ်တိုန်ပၠန်ရောၚ်သွံ။ ဂးရ။
 <sup>17</sup> လတေံ သၟိၚ်ဟေရုက် သီကေတ်လ၀် ဟေရ၀်ဒိ ညးမဒှ် သမ္ဘာဒေံဇကု ဖိလိပ္ပုဂှ်ရ။ သ္ဂောံရပ် အ္စာယ၀်ဟာန်တုဲ ဂွံကၠေၚ်ဒက် အပ္ဍဲထံၚ်ဂှ် သၟိၚ်ဟေရုက်ရ ကဵုလဝ်အမိၚ်ရ။
 <sup>18</sup> အ္စာယဝ်ဟာန်လေဝ် ကျောဝ်အတိုၚ်သၞောဝ်ကျာ်ဂမျိုၚ်မ္ဂး သၟိၚ်ဇၞော် ဟွံထေက် သီကေတ် သမ္ဘာကောဇကုပုဟ်။ ရဴဝွံ ကေၚ်တာဒၞာလဝ်ရ။
 <sup>19</sup> ဟေရဝ်ဒိဂှ်လေဝ် စိုတ်မိက်ဂွံကလေၚ်ပလန် နွံမံၚ်တုဲ မိက်ဂွံဂစိုတ် အ္စာယဝ်ဟာန်ကီုလေဝ် ဟွံဂွံအခေါၚ်ဏီရ။
 <sup>20</sup> အ္စာယဝ်ဟာန်ဂှ် ဒှ်မၞိဟ်သ္တပ်လ္ဂူသ္အးဇ္ၚးမွဲတၠရောၚ်ဂှ် သၟိၚ်ဟေရုက်တီလဝ်တုဲ ဖေက်ဒ္ညရှ်ေသှ်ေညးရ။ စဵုဒၞာဲမံၚ်ကဵု ကီုရ။
 <sup>21</sup> လက်ကရဴအိုတ်ဂှ် စိုပ်ကၠုၚ်တ္ၚဲသၟိၚ်ဟေရုက် ဒှ်မၞိဟ်တုဲ ဟေရဝ်ဒိ ဂွံကၠုၚ်အခေါၚ်အရာရ။ သၟိၚ်ဟေရုက် ကော်ဘိက် အလဵုအသဳဇၞော်တံကီု ဒကိုပ်ပၞာန်ကီု ဇမၞော်ရးဂါလိလဲတံကီုတုဲ ဒုၚ်ပေါဲစသုၚ် ကဵုညးတံရ။
 <sup>22</sup> ကာလကောန်ဝုတ်ဟေရဝ်ဒိလုပ်ကၠုၚ်တုဲ လှ်ေထ္ၜးမ္ဂး သၟိၚ်ဟေရုက်ကဵု တၟုဲညး ဒးကဵုစိုတ် ဗွဲမလောန်အိုတ်ရ။ သၟိၚ်ဇၞော်လေဝ် မုကောန်မိက်ဂွံဂွံရော။ အာတ်ညိ။ အဲကိုဝ်ရောၚ်။ ဟီုကဵုကောန်ဝုတ်ဂှ်ရ။
 <sup>23</sup> ဆအရာကောန်မအာတ်ဂှ် အဲကိုဝ်ရောၚ်။ သာ်ဂှ် ကို၀်ကတိ သ္ပအဓိဌာန်ရ။
 <sup>24</sup> ကောန်၀ုတ်ဂှ်လေ၀် မုဂွံအာတ်မိက်ရောဂှ် အာသၟာန် ပ္ဍဲမိဇကုမ္ဂး အာတ်နၚ် က္ဍိုပ်အ္စာယ၀်ဟာန် သာ်ဂှ် ကလေၚ်သွဟ်ရ။
 <sup>25</sup> ဗွဲမပြဟ် ကောန်၀ုတ်ဂှ် ကလေၚ်အာပ္ဍဲ သၟိၚ်ဇၞော်တုဲ က္ဍိုပ်အ္စာယ၀်ဟာန်ဂှ် စွံလတူထးတုဲ ကို၀်အဲ လၟုဟ်ညိ။ အာတ်မိက်ရ။
 <sup>26</sup> ဟိုတ်နူအာတ်မိက်သာ်ဂှ် သၟိၚ်ဇၞော် စံၚ်တူ ဗွဲမလောန်ရ။ ဆဂး ဟိုတ်နူကဵုအဓိဌာန် ညးစွံလ၀် ဂတတၟုဲဂမၠိုၚ်တံတုဲ ဟွံမိက်ကယျာန်ပါဲကီုရ။
 <sup>27</sup> ဟိုတ်ဂှ်ရ ဗလးဏာ ညးဂစိုတ်ရဲထံၚ်တုဲ ကဵုကုတ်ထပိုတ်နၚ် က္ဍိုပ်အ္စာယ၀်ဟာန်ရ။
 <sup>28</sup> ညးဂှ်လေဝ် စုတ်နၚ် က္ဍိုပ်အ္စာယ၀်ဟာန် ပ္ဍဲထးတုဲ ဒုၚ်ကဵု ကောန်ဝုတ်ဂှ်ရ။ ကောန်ဝုတ်ဂှ်လေဝ် ကိုဝ်ထောံ မိဇကုရ။
 <sup>29</sup> ကာလကွးအ္စာယဝ်ဟာန်တံ မိၚ်ပရိုၚ်ဂှ်မ္ဂး စိုပ်ကၠုၚ်အိုတ်တုဲ ကေတ်ဏာဇွဂှ်တုဲမ္ဂး တိုပ်ထောံ ပ္ဍဲသုသာန်ရ။
 <sup>30</sup> ညးလလောၚ်တြးပရိုၚ်ခိုဟ်ကျာ်ဂမျိုၚ်တံလေဝ် ကောံကၠုၚ် ဇရေၚ်ယေသှုတုဲ ပရောပရာညးတံသ္ပဂှ် ကဵုပရိုၚ်အိုတ်ရ။
 <sup>31</sup> လဴဗ္စပရိုၚ်အိုတ်တုဲမ္ဂး ယေသှုလေဝ် ဗက်ကၠုၚ်အဲတုဲ အာဇူစ ပ္ဍဲဒၞာဲမၞိဟ်သောၚ် မွဲလစုတ်ဏောၚ်၊ ဂးရ။ မူဟိုတ်မ္ဂး မၞိဟ်ဂမၠိုၚ် အာကၠုၚ်မံၚ် ကရောံညးတံတုဲ အခိၚ်ဂွံဇူစစဏ ဟွံမွဲဏီရ။
 <sup>32</sup> ဟိုတ်ဂှ်ရ ညးတံ ဍိုက်ဂၠုၚ် တိတ်အာ အိုတ်ရ။
 <sup>33</sup> ယေသှုကဵုကောန်ကွးတံ တိတ်အာဂှ် မၞိဟ်ဗွဲမဂၠိုၚ် ညာတ်တုဲ သမ္တီဒး ညးတံရ။ အလဵုညးတံအာရောဂှ်လေဝ် မၞိဟ်တံ တီအိုတ်တုဲ ဂြိပ်တိတ်ကၠုၚ် နူဍုၚ်ကွာန်ဇကုတံတုဲ အာမၚ်မံၚ် တေံဒၞာဲဂှ်အိုတ်ရ။
 <sup>34</sup> ကာလယေသှု စှ်ေကၠုၚ် နူဂၠုၚ်ဂှ် ညာတ် ပူရိသာတ်ဒုတ်ဒုတ်ရ။ ညးတံဂှ် တုပ်ညံၚ်ကဵုသဵု ဟွံမွဲကဵုပၟၚ်သဵုအိုတ်တုဲ ဒှ်တဴဓရ်ကရုဏာ လတူညးတံရ။
 <sup>35</sup> ပ္ဍဲသဝ်တ္ၚဲဂှ် ကောန်ကွးယေသှု ကၠုၚ်ကရောံယေသှုတုဲ ဒၞာဲဏံဂှ် သ္ၚောဲမံၚ်ကဵုဍုၚ်ကွာန်ရ။ တ္ၚဲလေဝ် ကြပ်ဂၠုရ။
 <sup>36</sup> ညးတံ ဂွံတိတ်အာဂှ် ဟီုကဵုညးတံ ဂွံစဴသ္ၚိညိ။
 <sup>37</sup> ဆဂး ယေသှုဂှ် ညးတံ ဂွံစစဏဂှ် မၞးတံ ကိုဝ်ထောံ စဏစ မွဲမွဲညိ။ သာ်ဂှ် ကလေၚ်သွဟ်ရ။
 <sup>38</sup> ပ္ဍဲမၞးတံ ကွာၚ်ဂျုၚ် နွံ မွဲစိကလောံရော။ အာကျောဝ်ညိစမ်။ သၟာန်ကောန်ကွးတံရ။ ကောန်ကွးတံလေဝ် ပိုယ်ဆဵု ကွာၚ်ဂျုၚ်မသုန်ကလောံကဵု ကၜါရ။ ကလေၚ်သွဟ်ရ။
 <sup>39</sup> ယေသှုလေဝ် ကဵုမၞိဟ်တံ ဂဇံလတူချောဲ ကဵုပကောံအိုတ်ညိ။ စကာ ကောန်ကွးတံရ။
 <sup>40</sup> ညးတံ ဂဇံအိုတ်တုဲ ဂကောံမွဲကၠံနွံ ဂကောံမသုန်စှ်ောနွံ ကောံဂဇံမံၚ်အိုတ်ရ။
 <sup>41</sup> တုဲမ္ဂး ကေတ်ကွာၚ်ဂျုၚ်မသုန်ကလောံကဵု ကၜါဂှ်တုဲ ကျောဝ်လတူအကးတုဲမ္ဂး ထိုၚ်သး သွက်စဏရ။ ဂၜိဟ်ကွာၚ်ဂျုၚ်တံဂှ်တုဲမ္ဂး ဂွံစွံဂတး မၞိဟ်တံဂှ် ကိုဝ်ထောံ ကောန်ကွးတံရ။
 <sup>42</sup> မၞိဟ်တံလေဝ် စဖဲတုဲ ဗုၚ်ၜိုဟ်အာအိုတ်ရ။
 <sup>43</sup> ကာလကောန်ကွးတံ ကလေၚ်ဂိုၚ် စဏမသှ်ေဂှ် ဂိုၚ်ဂွံ ကွာၚ်ဂျုၚ်ကဵုက စှ်ၜါန ပေၚ်ပေၚ်ရ။
 <sup>44</sup> အပ္ဍဲမၞိဟ် စစဏဂှ် လၟိဟ်မၞိဟ်တြုံ မသုန်လ္ၚီ မနွံရ။
 <sup>45</sup> ဗွဲမပြဟ် ယေသှု ဟီုကဵု ကောန်ကွးတံ ဂွံတိုန်လတူဂၠုၚ်တုဲ ကဵုကၠောံအာ ပ္ဍဲဍုၚ်​ၝေတ်​ဇာဲ​ဍ ကၠာရ။ ကဵုပူရိသာတ်တံ စဴအာကီုရ။
 <sup>46</sup> ကာလပူရိသာတ်တံ တိတ်အာတုဲဂှ် ယေသှု တိုန်လတူဒဵုတုဲ ရာဒနာမိက်ရ။
 <sup>47</sup> ကာလစိုပ်အခိၚ်သဝ်တ္ၚဲဂှ် ဂၠုၚ်ကောန်ကွးယေသှုတံ ဍိုက်ကၠုၚ်ဂှ် နွံမံၚ် အဒေါဝ်ကၟာဂှ်ရ။ ယေသှုမွဲဓဝ် နွံမံၚ် လတူတိကုန်ရ။
 <sup>48</sup> ကာလရံၚ်ကောန်ကွးတံဂှ် ညးတံ စးကျာတုဲ ဂစာန်ဒုန်မံၚ်ဂၠုၚ်ဂှ် ယေသှု ညာတ်ရ။ ကာလပယျဵုယး ဗၞတ်ပန်နာဍဳဂှ် ကွာ်လတူဍာ်ကၟာတုဲ ယေသှု ကၠုၚ် ပ္ဍဲညးတံတုဲ ကြပ်တတ်ဒးအာ ညးတံရ။
 <sup>49</sup> ညးတံလေဝ် ထေၚ်ကေတ် ကလော်တုဲ အတေံ မုမုရော ကညာၚ်တိုန်အိုတ်ရ။
 <sup>50</sup> ဟိုတ်နူညးတံ လကိုတ်မံၚ်တုဲ လ္ပလကိုတ်ညိ။ အဲယေသှုရ။ ဂးတုဲ
 <sup>51</sup> ကာလ ဂါံတိုန် လတူဂၠုၚ်ဂှ် ကျာညိၚ်အာရ။ ညးတံလေဝ် ဒှ်တဴ အံသဝ် ဗွဲမလောန်ရ။
 <sup>52</sup> ပရေၚ်ကွာၚ်ဂျုၚ်ကဵုကတံ ဂၠိုၚ်တိုန်ကၠုၚ်ဂှ် ညးတံ ကေၚ်ညာတ်လဝ်ကီုလေဝ် ဣဓိကျာ်မပြဲဂှ် ဟွံကၠိုဟ်ခၠၚ် ပ္ဍဲစိုတ်ဏီရ။
 <sup>53</sup> ပ္ဍဲကာလဂှ် ညးတံ ကၠောံသၚ်လ္ပာ်တေံတုဲ ဗဒိုအ်ဂၠုၚ် ပ္ဍဲရးဂၚ်နေသရေတ်ရ။
 <sup>54</sup> ကာလ ညးတံ စှ်ေကၠုၚ် နူဂၠုၚ်ဂှ် မၞိဟ်တံ သမ္တီဒး ယေသှုဗွဲမပြဟ်ရ။
 <sup>55</sup> ညးတံလေဝ် ဂြိပ်အာ မွဲရးဂှ်တုဲ ကဵုပရိုၚ်မ္ဂး ယိုက်ဂၠေၚ်နၚ် မၞိဟ်ယဲဒိုက် သီုကဵုထကဝ်တုဲ စိုပ်ကၠုၚ်အိုတ်ရ။
 <sup>56</sup> ပ္ဍဲဍုၚ်ကွာန်အလဵုဒှ်ဒှ် ယေသှု စိုပ်ကၠုၚ်မ္ဂး ရုၚ်ဖျာဟွံသှ်ေ ကော်နၚ် မၞိဟ်ယဲဒိုက်အိုတ်ရ။ ညံၚ်ဂွံကဵုလုက် ပလောံဖေၚ်ယေသှုဂှ် အာတ်မိက်အိုတ်ရ။ ဇၟာပ်မၞိဟ်မလုက်တံလေဝ် ကျာ်ဂမျိုၚ် ကဵုဗလးယဲတုဲ ထတ်ယုက်အာအိုတ်ရ။
</p>
    </article>
    <div class="w-[90vw] flex sticky bottom-[30%] z-10 justify-between max-w-6xl mx-auto">
      <div>
        
        <a href="../../ခရေတ်ဝၚ်မာကု/၅/" class="text-white bg-zinc-700 hover:bg-zinc-800 rounded-full p-2.5 text-center inline-flex items-center dark:bg-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="M15.75 19.5 8.25 12l7.5-7.5" />
          </svg>
        </a>
        
      </div>
      <div>
        
        <a href="../../ခရေတ်ဝၚ်မာကု/၇/" class="text-white bg-zinc-700 hover:bg-zinc-800 rounded-full p-2.5 text-center inline-flex items-center dark:bg-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="m8.25 4.5 7.5 7.5-7.5 7.5" />
          </svg>
        </a>
        
      </div>
    </div>
  </main>
</body>
</html>
