
<!doctype html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link href="../../css/style.css" rel="stylesheet">
  <title>ခရေတ်ဝၚ်မာကု ၈</title>
</head>
<body>
  <main class="pt-8 pb-16 px-8 lg:pt-16 lg:pb-24 bg-white dark:bg-zinc-900 text-xl md:text-2xl text-zinc-700 dark:text-zinc-300">
  <div class="grid gap-6 mb-8 lg:mb-16 md:grid-cols-4 max-w-xl mx-auto">
    <div class="md:col-span-3">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-lg focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500"><option selected value="../../ခရေတ်ဝၚ်မာကု/၁">ခရေတ်ဝၚ်မာကု</option><option value="../../ခရေတ်ဝၚ်လုကာ/၁">ခရေတ်ဝၚ်လုကာ</option></select>
    </div>
    <div>
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-lg focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500 text-end"><option value="../../ခရေတ်ဝၚ်မာကု/၁">၁</option><option value="../../ခရေတ်ဝၚ်မာကု/၂">၂</option><option value="../../ခရေတ်ဝၚ်မာကု/၃">၃</option><option value="../../ခရေတ်ဝၚ်မာကု/၄">၄</option><option value="../../ခရေတ်ဝၚ်မာကု/၅">၅</option><option value="../../ခရေတ်ဝၚ်မာကု/၆">၆</option><option value="../../ခရေတ်ဝၚ်မာကု/၇">၇</option><option selected value="../../ခရေတ်ဝၚ်မာကု/၈">၈</option><option value="../../ခရေတ်ဝၚ်မာကု/၉">၉</option><option value="../../ခရေတ်ဝၚ်မာကု/၁၀">၁၀</option><option value="../../ခရေတ်ဝၚ်မာကု/၁၁">၁၁</option><option value="../../ခရေတ်ဝၚ်မာကု/၁၂">၁၂</option><option value="../../ခရေတ်ဝၚ်မာကု/၁၃">၁၃</option><option value="../../ခရေတ်ဝၚ်မာကု/၁၄">၁၄</option><option value="../../ခရေတ်ဝၚ်မာကု/၁၅">၁၅</option><option value="../../ခရေတ်ဝၚ်မာကု/၁၆">၁၆</option><option value="../../ခရေတ်ဝၚ်လုကာ/၁">၁</option></select>
    </div>
  </div>
    <article class="mx-auto max-w-prose">
<h1>ခရေတ်ဝၚ်မာကု ၈</h1>
<p> <sup>1</sup> ပ္ဍဲအခိၚ်ဂှ် ပူရိသာတ်ဂမၠိုၚ် ကောံကၠုၚ်ပၠန်ရ။ ပ္ဍဲညးတံ စဏစ သွက်ဂွံစ ဟွံမွဲတုဲ ယေသှု ကော်ကောန်ကွးတံတုဲမ္ဂး
 <sup>2</sup> အဲဆာန်ဍူပူရိသာတ်တံကွေံ။ ညးတံ နွံကရောံအဲ လုကဴပိတ္ၚဲတုဲရ။ သွက်ညးတံဂွံစ စဏစလေဝ် ဟွံမွဲ။
 <sup>3</sup> ပ္ဍဲညးတံ ညးလ္ၚဵုဂှ် ကၠုၚ်နူတရဴသ္ၚောဲသ္ၚောဲတေံရ။ ညးတံ ဟွံဂွံစစဏတုဲ ကဵုညးတံ စဴအာမ္ဂး ဍောၚ်ၜိုတ်အာ ပ္ဍဲဂၠံၚ်တရဴမာန်ရ။ ဟီုကဵုကောန်ကွးတံရ။
 <sup>4</sup> ကောန်ကွးတံလေဝ် ဒၞာဲမၞိဟ်မွဲဟွံမွဲ ဒၞာဲလ္ၚုလ္ၚန်ဏံ အလဵုဂွံဂၠာဲစဏစ သွက်ညးတံ ဂွံစဖဴလဲမာန်ရော။ ကလေၚ်သွဟ်ရ။
 <sup>5</sup> ပ္ဍဲမၞးတံ ကွာၚ်ဂျုၚ် နွံမွဲစိကလောံရော။ ယေသှု သၟာန်ရ။ ပ္ဍဲပိုယ် နွံ ထပှ်ကလောံရ။ ကလၚ်သွဟ်ရ။
 <sup>6</sup> ယေသှုလေဝ် ကဵုညးတံ ဂဇံလတူတိရ။ ကေတ်ကွာၚ်ဂျုၚ်ထပှ်ကလောံတုဲမ္ဂး ထိုၚ်သးဂုန်ကျာ် သွက်စဏစရ။ ဂၜိဟ်ကွာၚ်တုဲမ္ဂး ဒုၚ်ကဵုကောန်ကွးတံတုဲ ကဵုပါ်ပရအ် ကွာၚ်ဂှ် ကဵုပူရိသာတ်တံရ။
 <sup>7</sup> ပ္ဍဲညးတံ ကနွံညိညကီုတုဲ သွက်ကဂှ် ထိုၚ်သးဂုန်ကျာ်တုဲမ္ဂး ကဵုပါ်ပရအ်ကီုရ။
 <sup>8</sup> မၞိဟ်တံ စစဏ ဖဲဖဲလဲလဲတုဲအိုတ်တုဲ ကောန်ကွးတံ ဂိုၚ်ပကောံဂွံ စဏမသိဟ် ထပှ်နပေၚ်ပေၚ်ရ။
 <sup>9</sup> အပ္ဍဲပူရိသာတ်ဂှ် လၟိဟ်မၞိဟ်တြုံ နွံဗၞတ်ပန်လ္ၚီရ။ စတုဲအိုတ်တုဲ ကဵုညးတံ စဴသ္ၚိရ။
 <sup>10</sup> ယေသှုလေဝ် ကဵုကောန်ကွးတံမွဲစွံ ဍိုက်ဂၠုၚ်တုဲ ကၠောံအာ ပ္ဍဲပယဵုဍလမနူသရ။
 <sup>11</sup> မၞိဟ်မၚ်မွဲသၞောဝ်ဘာသာဂျူလ္ၚဵုတံ စိုပ်ကၠုၚ် ပ္ဍဲယေသှုတုဲ ဂွံကၠောန်ဗဒှ်နိမိတ်လက်သန် နူကျာ်ဂမျိုၚ်ဂှ် စံၜတ်သၟာန်သၟုက်ယေသှုရ။
 <sup>12</sup> ယေသှုလေဝ် ပိုက်ဖျေံဣဝီုထတ်တ်တုဲ မၞိဟ်တံ ညာတ်ကၠုၚ် နိမိတ်တၟေၚ်တၟဟ်ဗွဲမဂၠိုၚ်တုဲရ။ အာတ်မိက်မံၚ် နိမိတ်လက်သန် ဏီသွံ။ ပၠုပ်ပ္ဍဲစိုတ်အိုတ်ညိ။ နိမိတ်လက်သန်သာ်ဂှ် မၞိဟ်တံ ဟွံဂွံညာတ်အိုတ်ရ။ ဟီုရ။
 <sup>13</sup> တိတ်အာနူမၞိဟ်တံတုဲမ္ဂး ဍိုက်ဂၠုၚ် ကၠောံတတ်အာ ပ္ဍဲသြၚ်မွဲလ္ပာ်တေံရ။
 <sup>14</sup> ကာလတိတ်ကၠုၚ်ဂှ် ကောန်ကွးတံ ဝိုတ်အာ ဂွံကေတ်နၚ်ကွာၚ်ရုံရုံဂပ်ဂပ်တုဲ ဆကွာၚ်ဂျုၚ်မွဲကလောံရ ပါကၠုၚ် လတူဂၠုၚ် ကဵုညးတံရ။
 <sup>15</sup> ကွဲမၞိဟ်မၚ်မွဲသၞောဝ်ဘာသာဂျူကဵု ကွဲဟေရုက်ဂှ် စွံသတိညိ။ ယေသှု ကဵုသတိ ကဵုညးတံရ။
 <sup>16</sup> ပ္ဍဲပိုယ် ကွာၚ်ဟွံမွဲတုဲ ယေသှု ဂးသာ်ဂှ်ရောၚ်။ ညးတံ ဟီုဂးညးသ္ကအ်အိုတ်ရ။
 <sup>17</sup> အရာညးတံ ကယျာန်စာန်စးမံၚ်ဂှ် ယေသှု သ္ပဒးသတိမ္ဂး ပရောကွာၚ်ဟွံမွဲဂှ် မူဟိုတ် ဟီုဂးမံၚ်အိုတ်ရော။ ဒဵုကဵုလၟုဟ် ဟွံကၠိုဟ် ဟွံညာတ်အိုတ်ဏီဟာ။ သၟာန် ကောန်ကွးတံရ။
 <sup>18</sup> မတ်နွံကီုလေဝ် ဟွံညာတ်။ က္တောဝ်နွံကီုလေဝ် ဟွံမိၚ်။
 <sup>19</sup> ကွာၚ်ဂျုၚ်မသုန်ဂှ် အဲဂၜိဟ်တုဲ ဗစကၠုၚ် မၞိဟ်မသုန်လ္ၚီရ။ စတုဲအိုတ်တုဲ မၞးတံ ဂိုၚ်သီဂွံမွဲစိနအိုတ်ရောဂှ် ဟွံသမ္တီဒးဟာ။ ဟီုကဵု ကောန်ကွးတံရ။
 <sup>20</sup> နူကဵုကွာၚ်ထပှ်ကလောံ ဗစဂွံ မၞိဟ်တြုံ ပန်လ္ၚီတုဲ ဂိုၚ်သီဂွံ ကွာၚ်မွဲစိနရော။ သၟာန်မ္ဂး၊ ဂွံထပှ်နရ။ ညးတံ ကလေၚ်သွဟ်ရ။
 <sup>21</sup> မၞးတံ ဟွံကၠိုဟ်စိုတ်အိုတ်ဏီဟာ။ ယေသှု ဟီုရ။
 <sup>22</sup> ကာလစိုပ်ကၠုၚ် ပ္ဍဲကွာန်​ၝေတ်​ဇာဲ​ဍဂှ် မၞိဟ်လ္ၚဵုတံ ကော်နၚ် မၞိဟ်ကမၠက်မွဲတုဲ ဂွံလုက်ညးဂှ် အာတ်မိက် ယေသှုရ။
 <sup>23</sup> ယေသှုလေဝ် ရပ်တဲညးတုဲ ကော်ဏာ မ္ၚးကွာန်ရ။ ပ္ဍဲမတ်ညးဂှ် ချဟ်ကဵုဍာ်ပါၚ်ရ။ စွံတဲ လတူမတ်ညးတုဲမ္ဂး လၟုဟ်မၞးဂွံညာတ်ဟာ။ သၟာန်ရ။
 <sup>24</sup> ညးဂှ်လေဝ် လ္ၚာ်ရံၚ်တုဲ ယွံ။ အဲညာတ် မၞိဟ်တံရ။ ဆဂး ဟွံသောၚ်ကၠးရ။ ပ္ဍဲမတ်အဲ ညးတံဂှ် ဒှ်ညံၚ်ကဵုတၞံဆု ကွာ်ချဳမံၚ်ရ။ ကလေၚ်သွဟ်ရ။
 <sup>25</sup> ယေသှု စွံတဲ လတူ မတ်ညး မွဲဝါပၠန်မ္ဂး ကလေၚ်ညာတ် အတိုၚ်ပက္ကတိတုဲ ဇၟာပ်အရာ ဂွံညာတ်ကၠးကၠးရ။
 <sup>26</sup> ယေသှုလေဝ် မၞးစဴသ္ၚိဂွံရ။ ဆဂး လ္ပလုပ်အာ ပ္ဍဲကွာန်ညိ။ ဗ္ကန်ရ။
 <sup>27</sup> ယေသှုကဵု ကောန်ကွးတံလေဝ် တိတ်တရဴ ပ္ဍဲကွာန် ကာဲသရိ ဖိလိပ္ပုတေံရ။ ကာလအာမံၚ်ပ္ဍဲဂၠံၚ်ဂှ် မၞိဟ်တံ ဟီုဂး အဲ ညးဂှ်ရော။ ယေသှု သၟာန်မ္ဂး
 <sup>28</sup> ကောန်ကွးတံလေဝ် ညးလ္ၚဵုတံဟီု ညးမကိုဝ်မ္ၚဵုဗလိုက်ဍာ်အ္စာယဝ်ဟာန်ရ။ ညးလ္ၚဵုတံဟီု ဨလိယျရ။ ညးလ္ၚဵုပၠန်ဂှ် ဒှ်ညးကဵုပရိုၚ်ဂလာန်ကျာ်ဂမျိုၚ်မွဲမွဲရောၚ်။ ဂးအိုတ်ရ။
 <sup>29</sup> ဆဂး မၞးတံ ဗီုလဵုမဟီုရော။ သၟာန်မ္ဂး ပေတရုဂှ်လေဝ် တဳလဂုန်ဝွံ မဒှ်ခရေတ်ရ။ သွဟ်ရ။
 <sup>30</sup> မၞးတံ လ္ပလဴပရိုၚ်ကဵုညးတၞဟ်ညိ။ သာ်ဂှ် ဗ္ကန်ချိုတ်တ်ပၠိုတ်တ်ရ။
 <sup>31</sup> ကာလဂှ် ယေသှု တွံဓရ် ကဵုညးတံရ။ ကောန်မၞိဟ်ဂှ် ဒးဒုၚ် ဒုက္ခဝေဒနာဗွဲမဂၠိုၚ်ရောၚ်။ ဒးဒုၚ်ကယျာန်ပါဲကဵု မၞိဟ်ဇမၞော်၊ လကျာ်ဇၞော်ဂကူဂျူ၊ အ္စာမၚ်မွဲသၞောဝ်မဝ်သှေတံရောၚ်။ ညးဂှ် ဒးဒုၚ်ဂစိုတ်ရောၚ်။ ပေၚ်ပိတ္ၚဲမ္ဂး ကလေၚ်ဂျိုၚ်တိုန်ရောၚ်။
 <sup>32</sup> ယေသှုဟီု ကဵုညးတံ တပ်တပ်ရ။ ဆဂး ပေတရု ကော်ပ္တိတ်ဏာ ယေသှုတုဲ ဒေါန်ရ။
 <sup>33</sup> ယေသှုလေဝ် ဂတးထောံမုက်တုဲ ကျောဝ်ကောန်ကွးတံတုဲမ္ဂး ဆုတ်အာလက်ကရဴအဲ စာဒါန်။ အရာကျာ်ဂမျိုၚ်ဂှ် ဟွံစောဲစိုတ်။ အရာမၞိဟ် ဗီုမၞိဟ်တံ ချပ်ဂှ် စောဲစိုတ်ရ။ သာ်ဂှ်ဝေတ်ဗ္တောန်ရ။
 <sup>34</sup> ယေသှု ကော် ပူရိသာတ်တံ ကရောံကောန်ကွးတံတုဲမ္ဂး ညးမိက်ဂွံဒှ်ကွးအဲတံဂှ် ဆအတိုၚ်စိုတ်ပၟိက်ဇကုဂှ် ဟွံထေက်ကဵုသ္ပရ။ တိုၚ်မဒၚ်ဂှ် ယိုက်ဂၠေၚ်တုဲ ဒးဗက်လက်ကရဴအဲရ။
 <sup>35</sup> ညးမိက်ဂွံစဵုဒၞာလမျီုဇကု ပ္ဍဲလိုက်လောကဏံဂှ် ဟုံအခေါၚ် ကလိဂွံ လမျီုထာ၀ရဏောၚ်။ ညးပတေဟ်အဲ ညးဟီုတွံပရိုၚ်ခိုဟ်အဲ ညးဒုၚ်ဟောံလမျီုဇကု ပ္ဍဲလိုက်လောကတံမ္ဂးဂှ် ဂွံဂျိုၚ်လမျီု ကရောံကျာ်ဂမျိုၚ် လၟိုန်ကာလရ။
 <sup>36</sup> ပိုၚ်ပြဳလဝ် အလုံလောကကီုလေဝ် ဟောံဝိညာန်ဇကုမ္ဂး မုဂုန်ဖဵုမနွံရော။
 <sup>37</sup> သာ်ဂှ်ဟွံသေၚ် မၞိဟ်ဝွံ သွက်ဝိညာန်ဇကု မုလှာဲကဵုမုဂွံမာန်ရော။
 <sup>38</sup> ပ္ဍဲရဲဂကူသစ္စဟွံမွဲ ယြဴညးမွဲ ဂွံဒှ်ကွးအဲတုဲ ဂွံပတေဟ်အဲဂှ် ဂွမံၚ်မ္ဂး ကဵုကလုတ်အကာသဗဵုလဗးမွဲစွံ ကာလကၠုၚ်ကဵုစရာဲအပါမအံက်မ္ဂး အဲ ကောန်မၞိဟ်ဂှ်လေဝ် ဂွံဒုၚ်တဲ ညးဂှ် အဲဂွရောၚ်။
</p>
    </article>
    <div class="w-[90vw] flex sticky bottom-[30%] z-10 justify-between max-w-6xl mx-auto">
      <div>
        
        <a href="../../ခရေတ်ဝၚ်မာကု/၇/" class="text-white bg-zinc-700 hover:bg-zinc-800 rounded-full p-2.5 text-center inline-flex items-center dark:bg-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="M15.75 19.5 8.25 12l7.5-7.5" />
          </svg>
        </a>
        
      </div>
      <div>
        
        <a href="../../ခရေတ်ဝၚ်မာကု/၉/" class="text-white bg-zinc-700 hover:bg-zinc-800 rounded-full p-2.5 text-center inline-flex items-center dark:bg-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="m8.25 4.5 7.5 7.5-7.5 7.5" />
          </svg>
        </a>
        
      </div>
    </div>
  </main>
</body>
</html>
