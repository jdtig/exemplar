
<!doctype html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link href="../../css/style.css" rel="stylesheet">
  <title>ခရေတ်ဝၚ်မာကု ၁၀</title>
</head>
<body>
  <main class="pt-8 pb-16 px-8 lg:pt-16 lg:pb-24 bg-white dark:bg-zinc-900 text-xl md:text-2xl text-zinc-700 dark:text-zinc-300">
  <div class="grid gap-6 mb-8 lg:mb-16 md:grid-cols-5 max-w-prose mx-auto">
    <div class="md:col-span-3">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-full focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500"><option selected value="../../ခရေတ်ဝၚ်မာကု/၁">ခရေတ်ဝၚ်မာကု</option><option value="../../ခရေတ်ဝၚ်လုကာ/၁">ခရေတ်ဝၚ်လုကာ</option></select>
    </div>
    <div class="md:col-span-2 flex space-x-6">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-full focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500 text-end"><option value="../../ခရေတ်ဝၚ်မာကု/၁">၁</option><option value="../../ခရေတ်ဝၚ်မာကု/၂">၂</option><option value="../../ခရေတ်ဝၚ်မာကု/၃">၃</option><option value="../../ခရေတ်ဝၚ်မာကု/၄">၄</option><option value="../../ခရေတ်ဝၚ်မာကု/၅">၅</option><option value="../../ခရေတ်ဝၚ်မာကု/၆">၆</option><option value="../../ခရေတ်ဝၚ်မာကု/၇">၇</option><option value="../../ခရေတ်ဝၚ်မာကု/၈">၈</option><option value="../../ခရေတ်ဝၚ်မာကု/၉">၉</option><option selected value="../../ခရေတ်ဝၚ်မာကု/၁၀">၁၀</option><option value="../../ခရေတ်ဝၚ်မာကု/၁၁">၁၁</option><option value="../../ခရေတ်ဝၚ်မာကု/၁၂">၁၂</option><option value="../../ခရေတ်ဝၚ်မာကု/၁၃">၁၃</option><option value="../../ခရေတ်ဝၚ်မာကု/၁၄">၁၄</option><option value="../../ခရေတ်ဝၚ်မာကု/၁၅">၁၅</option><option value="../../ခရေတ်ဝၚ်မာကု/၁၆">၁၆</option><option value="../../ခရေတ်ဝၚ်လုကာ/၁">၁</option></select>
      <button id="theme-toggle" type="button" class="text-zinc-500 transition duration-75 hover:bg-zinc-100 dark:hover:bg-zinc-700 dark:text-white rounded-full text-sm p-3">
        <svg id="theme-toggle-dark-icon" class="hidden size-6" fill="currentColor" viewBox="0 0 20 20" xmlns="http://www.w3.org/2000/svg"><path d="M17.293 13.293A8 8 0 016.707 2.707a8.001 8.001 0 1010.586 10.586z"></path></svg>
        <svg id="theme-toggle-light-icon" class="hidden size-6" fill="currentColor" viewBox="0 0 20 20" xmlns="http://www.w3.org/2000/svg"><path d="M10 2a1 1 0 011 1v1a1 1 0 11-2 0V3a1 1 0 011-1zm4 8a4 4 0 11-8 0 4 4 0 018 0zm-.464 4.95l.707.707a1 1 0 001.414-1.414l-.707-.707a1 1 0 00-1.414 1.414zm2.12-10.607a1 1 0 010 1.414l-.706.707a1 1 0 11-1.414-1.414l.707-.707a1 1 0 011.414 0zM17 11a1 1 0 100-2h-1a1 1 0 100 2h1zm-7 4a1 1 0 011 1v1a1 1 0 11-2 0v-1a1 1 0 011-1zM5.05 6.464A1 1 0 106.465 5.05l-.708-.707a1 1 0 00-1.414 1.414l.707.707zm1.414 8.486l-.707.707a1 1 0 01-1.414-1.414l.707-.707a1 1 0 011.414 1.414zM4 11a1 1 0 100-2H3a1 1 0 000 2h1z" fill-rule="evenodd" clip-rule="evenodd"></path></svg>
      </button>
    </div>
  </div>
    <article class="mx-auto max-w-prose">
<h1>ခရေတ်ဝၚ်မာကု ၁၀</h1>
<p> <sup>1</sup>&nbsp;ဟီုတွံ သာ်ဂှ်တုဲ ပ္ဍဲကာလမွဲတ္ၚဲ ယေသှုကဵုကောန်ကွးတံ က္တဵုတိတ်အာနူဍုၚ်ကပေရနောံတုဲ ကၠောံအာ မွဲလ္ပာ်ၜဳယဝ်ဍာန်တုဲမ္ဂး စိုပ်ကၠုၚ် ပ္ဍဲရးယုဍရ။ ပူရိသာတ်ဗွဲမဂၠိုၚ် ကောံကလောံကၠုၚ် ကရောံယေသှု ဗီုလက်ကၠာဂှ်ပၠန်ရ။
 <sup>2</sup>&nbsp;မၞိဟ်မၚ်မွဲသၞောဝ်ဘာသာဂျူတံဂှ်လေဝ် ရပ်နကဵုပြယာဲတုဲ တၠဂယိုၚ်ညးတြုံမွဲဂှ် အခေါၚ် ဂွံပြး ကဵုဗြဴဇကုဂှ် နွံဟာ။ သၟာန်မ္ဂး
 <sup>3</sup>&nbsp;ယေသှုဂှ်လေဝ် ပ္ဍဲပညပ်မဝ်သှေ ဗီုလဵုမနွံရော။ ကလေၚ်သၟာန်ရ။
 <sup>4</sup>&nbsp;အတိုၚ်ပညပ်မဝ်သှေတှ်ေ ညးတြုံဂှ် ချုက်လိက်ကသုက်ကတိတုပ်စိုတ်တုဲ ပြးထောံဗြဴဇကုဂွံရ။ ညးတံ သွဟ်ရ။
 <sup>5</sup>&nbsp;ယေသှုဂှ်လေဝ် ဟိုတ်နူကဵုမၞးတံ ဂြိုဟ်ဒုတ်တုဲ မဝ်သှေ ကိုဝ်လဝ်ပညပ်သာ်ဂှ်ရ။
 <sup>6</sup>&nbsp;ဍာံဍာံဂှ် ကာလကျာ်ဂမျိုၚ် က္တဵုဗဒှ်လိုက်ဏံဂှ် ညးတြုံ ညးဗြဴ သာ်ဂှ် ကၠောန်ဗဒှ်လဝ်ရ။
 <sup>7</sup>&nbsp;ဟိုတ်ဂှ်ရ ညးတြုံဂှ် ထောံမိမတုဲ မံၚ်ကဵုသမ္ဘာဇကု မွဲစွံရ။
 <sup>8</sup>&nbsp;တေံညးၜါဂှ် ဒှ်မွဲဖျုန် မွဲဇကုရ။ ညးၜါဟွံသေၚ်။ ဒှ်ညးမွဲရ။
 <sup>9</sup>&nbsp;ဟိုတ်နူဂှ်ရ မၞိဟ်ကျာ်ဂမျိုၚ် ကဵုပံၚ်ကောံလဝ်ဂှ် ညးမွဲ လ္ပပရးထောံညိ။ ဟီု သာ်ဂှ်ရ။
 <sup>10</sup>&nbsp;ပ္ဍဲအခိၚ် ကောန်ကွးတံသၟး နွံမံၚ်ကရောံယေသှု ပ္ဍဲသ္ၚိဂှ် ကောန်ကွးတံ သၟာန် ပရေၚ်ပြသၞာတၠဂယိုၚ်ပရး မွဲဝါပၠန်ရ။
 <sup>11</sup>&nbsp;ယေသှုဂှ်လေဝ် ညးဂှ်ဒှ်ဒှ် ပရးဗြဴဇကုတုဲ ကေတ်ဗြဴတၞဟ်ပၠန်မ္ဂး ဒှ်ညးသစ္စဟွံမွဲ ဒှ်ညးလီဗ္ဂေတ်ဗြဴကၠာဂှ်ရ။
 <sup>12</sup>&nbsp;ယဝ်ခါရ ညးဗြဴဂှ် ပရးတြုံဇကုတုဲ ကေတ်တြုံတၞဟ်ပၠန်မ္ဂး ဒှ်ညးသစ္စဟွံမွဲ ဒှ်ညးလီဗ္ဂေတ်တြုံကၠာဂှ်ရ။ ဟီုထ္ၜးရ။
 <sup>13</sup>&nbsp;မွဲတ္ၚဲဂှ် မၞိဟ်တံ မိက်ဂွံကဵုယေသှု ပတိုန်တဲ ကိုဝ်မ္ၚဵုမၚ်္ဂလ ကောန်ၚာ်တံတုဲ ကော်နၚ်အိုတ်ရ။ ဆဂှ် ကောန်ကွးတံ ပရာန်ပတိုန်ဒုဟ် ကဵုမၞိဟ်တံရ။
 <sup>14</sup>&nbsp;ယေသှုညာတ်မ္ဂး ဒှ်ဒေါသတုဲ ကဵုကောန်ၚာ်တံ ကၠုၚ် ပ္ဍဲအဲညိ။ လ္ပတာဒၞာညိ။ မၞိဟ်ဗီုကောန်ၚာ်တံဂှ် ဒုၚ်တဲ ကျာ်တုဲ အခေါၚ်ဂွံဒှ်မၞိဟ်ကျာ် နွံရ။
 <sup>15</sup>&nbsp;ကျောဝ်အဏံညိ။ ညံၚ်ကောန်ၚာ်တံ ဒုၚ်တဲဂှ် ဟွံဒုၚ်တဲ ဟွံအပ်ပြာပ်ဇကုဇကု ပ္ဍဲကျာ်မ္ဂး ဟွံဒှ်မၞိဟ်ကျာ်ရ။ သာ်ဂှ် ဟီုရ။
 <sup>16</sup>&nbsp;ဟီုတုဲဂှ် မိန်ဗန် ကောန်ၚာ်တံတုဲ စွံတဲ လတူက္ဍိုပ်ညးတံတုဲမ္ဂး အာတ်မိက်မ္ၚဵုမၚ်္ဂလ နူထာန်ကျာ်တုဲ ကိုဝ်မ္ၚဵုမၚ်္ဂလရ။
 <sup>17</sup>&nbsp;ပ္ဍဲကာလ ယေသှု တိတ်တရဴ ပ္ဍဲဂၠံၚ်ဂှ် မၞိဟ်မွဲ ဂြိပ်ဗက်တုဲ ထံက်က္ၜံၚ် ဂတဂှ်တုဲမ္ဂး အ္စာမခိုဟ်ပြဲ ဂွံဂွံအာဲလမျီုထာ၀ရဂှ် မုအဲဍိက်ဒးကၠောန်ရော။ သၟာန်ယေသှုရ။
 <sup>18</sup>&nbsp;ယေသှုဂှ်လေဝ် မုဒှ် ဂွံကော် အ္စာမခိုဟ်ပြဲရော။ ဝေၚ်နူကျာ် မၞိဟ်ခိုဟ်ပြဲဂှ် မွဲဟွံမွဲရ။
 <sup>19</sup>&nbsp;ပညပ်သာ်ဏံဂှ် မၞးတီမံၚ်ရ။ လ္ပဂစိုတ်လမျီုမၞိဟ်။ လ္ပလုတ်မှာသမ္ဘာညး။ လ္ပကၠတ်။ သက်သဳဟွံဍာံဂှ် လ္ပဒုၚ်။ လ္ပလီကေတ် ပိုန်ဒြပ်ညး။ ဗှ်ဗၞုဟ် ဂုန်မိမၜါ။ သာ်ဂှ် ဟီုရ။
 <sup>20</sup>&nbsp;ညးဂှ်လေဝ် အ္စာ ပညပ်သီုဖအိုတ်ဂှ် အဲမၚ်မွဲကၠုၚ် နူဍောတ်ဍောတ်တေံရ။ ဟီုမ္ဂး
 <sup>21</sup>&nbsp;နဒဒှ်မဆာန်ဍူ ယေသှု ကျောဝ်မၞိဟ်ဂှ်တုဲ ဘိုအ်မၞးဂွံကၠောန် နွံမံၚ် မွဲဏီရ။ ပိုန်ဒြပ်မၞး ဆမနွံဂှ် အာသွံထောံတုဲ ပါ်ပရအ်ကဵု ညးတၠဒဒိုက်ရ။ သာ်ဂှ်ပမ္ဂး သီုတသိုက်ဘုံအကာသဂှ် ကျာ်ဂမျိုၚ် ဖျေံလာပ်ကဵုမၞးရောၚ်။ တုဲမ္ဂး ဗက်ကၠုၚ် ကရောံအဲရ။ သာ်ဂှ် ဟီုကဵု ညးရ။
 <sup>22</sup>&nbsp;မၞိဟ်ဂှ် မိၚ်အရေဝ်ယေသှုဂှ်မ္ဂး မုက်လီုအာရ။ ပ္ဍဲညး ပိုန်ဒြပ် နွံဟွံအောန်ရ။ ပိုန်ဒြပ်ညးဂှ် ဟွံမိက်ပါ်ပရအ်ကဵုတုဲ ဟောံဇြတိတ်အာသ္ၚောဲသ္ၚောဲရ။
 <sup>23</sup>&nbsp;ပ္ဍဲကာလဂှ် ယေသှု ကျောဝ်ကောန်ကွးတံဂှ်တုဲ မၞိဟ်ပိုန်ဒြပ်နွံတံ ဂွံဒှ်မၞိဟ်ကျာ်ဂှ် ဟွံလောဲရ။ ဟီုကဵု ညးတံရ။
 <sup>24</sup>&nbsp;ဟိုတ်နူကဵုအရေဝ်ဂှ်တုဲ ကောန်ကွးတံ \f + \fr 10.24 \ft ကောန်ကွးတံ လကိုတ်တ္ၚဵုအာအရေ၀်ဂှ်။ မုဟိုတ်မ္ဂး မၞိဟ်ဂကူဂျူ အခိၚ်တေံ ထေၚ်စလ၀်ဂှ် သေဌဳတံဂှ် ဒှ်မၞိဟ်ကျာ်ဂမျိုၚ် သ္ဍိုက်မၠိုက်ရ။\f*လကိုတ်တ္ၚဵုအာအိုတ်ရ။ ယေသှုလေဝ် ကလေၚ်ဟီုမွဲဝါပၠန်ရ။ ကောန်တံ ဂွံဒှ်မၞိဟ်ကျာ်ဂှ် ဟွံလောဲရ။
 <sup>25</sup>&nbsp;အုက်တံ ဂွံဂၠေါန်လုပ် ပ္ဍဲပထောၚ်တဏိၚ်ဂှ် လောဲရ။ မၞိဟ်ပိုန်ဒြပ်နွံတံ ဂွံလုပ်ပ္ဍဲသန်ထာန်ကျာ် ဂွံဒှ်မၞိဟ်ကျာ်ဂှ် ပဵုတုဲ ဟွံလောဲဏီရ။
 <sup>26</sup>&nbsp;ညးတံမိၚ်ရေဝ်ဂှ်ပၠန်မ္ဂး လကိုတ်တ္ၚဵုဂၠိုၚ်တိုန်တုဲ ဟိုတ်ဂှ်တှ်ေ ကျာ်ဂမျိုၚ် ဟံၚ်ပြာ် ညးဂှ်ဏီရော။ ညးမွဲကဵုညးမွဲ ဟီုဂးအိုတ်ရ။
 <sup>27</sup>&nbsp;ယေသှုလေဝ် ကျောဝ်မုက်ညးတံ တပ်တပ်တုဲ နကဵုမၞိဟ်တှ်ေ အရာဏံဂှ် ဒှ်ဟွံမာန်။ ဆဂး နကဵုကျာ်တှ်ေ အရာအိုတ်သီု ဒှ်မာန်ရ။ ဟီုရ။
 <sup>28</sup>&nbsp;ပ္ဍဲကာလဂှ် ပေတရုဂှ်လေဝ် ဂွံဗက်ကရောံနာဲဂှ် ပ္ဍဲပိုယ်ဆမနွံဂှ် ထောံတုဲရ။ ဟီုရ။
 <sup>29</sup>&nbsp;ယေသှုဂှ်လေဝ် ကျောဝ်အဲညိ။ တၞဟ်နသွက်ဂွံဒှ်ကွးအဲတုဲ တၞဟ်နသွက်ဂွံလဴဗစပရိုၚ်ခိုဟ်အဲဂှ် ညးဝွံ ထောံ မိမယာဲတ၊ ကောဒေံၝဲ​ဒေံ၊ သ္ၚိကၠအ်တိတံရ။
 <sup>30</sup>&nbsp;ပ္ဍဲပစ္စုပ္ပန်ဏံ ညးဝွံ လောန်နူကဵုအရာညးထောံလဝ်တံဂှ်တုဲ ဖဵုကၠံဆဂှ်လေဝ် ကလေၚ်ကလိဂွံဏောၚ်။ ကဵုလာပ်မွဲစွံ ဟိုတ်နူဒှ်ကွးအဲ ဒးဒုၚ်ပျဲပျာံပ္ဍဵုပ္ဍိုက်ကီုဏောၚ်။ ပ္ဍဲဘ၀တရဴတေံမ္ဂး ညးဝွံ ဂွံလမျီုထာ၀ရဏောၚ်။
 <sup>31</sup>&nbsp;မၞိဟ်ဂွံလဝ်ဒၞာဲဂတဂမၠိုၚ်ဂှ် စိုပ်ဒၞာဲလက်ကရဴဏောၚ်။ မၞိဟ်ဂွံလဝ်ဒၞာဲလက်ကရဴဂှ် ဂွံဒၞာဲဂတဏောၚ်။
 <sup>32</sup>&nbsp;ပ္ဍဲကာလယေသှုကဵုကောန်ကွးတံဆက်တိတ်တရဴပၠန်ဂှ် ယေသှုၜံက်က္ဍိုပ်တုဲ တိုန်အာဍုၚ်ယေရုသလေၚ်မ္ဂး ကောန်ကွးတံ \f + \fr 10.32 \ft နာဲယေသှု ဒးဒုၚ်ဂစိုတ် ပ္ဍဲဍုၚ်ယေရုသလေၚ်ဏောၚ်ဂှ် ညးတံ တီလ၀်တုဲ လကိုတ်မံၚ်ရ။\f*လကိုတ်အာအိုတ်ရ။ ပူရိသာတ်တၞဟ်တၞဟ်တံလေ၀် ဖေက်အာအိုတ်ရ။ ယေသှု ကော်ပတိတ်ဏာကောန်ကွး စှ်ၜါတၠတံဂှ်တုဲ အရာညးဒးဆဵုဂဗ ပ္ဍဲဍုၚ်ယေရုသလေၚ်ဂှ် လဴထၜး ရဴဝွံရ။
 <sup>33</sup>&nbsp;ကျောဝ်အဏံညိ။ လၟုဟ် ပိုယ်အာမံၚ်ပ္ဍဲဍုၚ်ယေရုသလေၚ်ရ။ ကောန်ကောန်မၞိဟ်ဂှ် ဒးဒုၚ်ဖံက်သစ္စတုဲ ဒးဒုၚ်အပ်ပ္ဍဲတဲလကျာ်ဇၞော်ဂကူဂျူကဵု အ္စာသၞောဝ်မဝ်သှေတံဂှ်ဏောၚ်။ ညးတံဂှ်လေဝ် မၞိဟ်မနွံဒုဟ်သာ်ဏံဂှ် ထေက်ကဵုတပ်ဒုဟ်ဒန်ဂမ္စိုတ်ရောၚ် ဂးတုဲ လှဲပြံၚ်ဏာပ္ဍဲဂကူသ္အာၚ်တံဏောၚ်။
 <sup>34</sup>&nbsp;ညးတံဂှ်လေဝ် သ္ပအရိုၚ်ကဵုကောန်ကောန်မၞိဟ်ဂှ်တုဲ ချဟ်ကဵုဍာ်ပါၚ်အိုတ်ဏောၚ်။ တက်လၟိုတ်ကဵုလေံၜဝ်တုဲ တပ်ဒန်ဂမ္စိုတ်အိုတ်ဏောၚ်။ ၜိုန်ဂှ်လေဝ် ပ္ဍဲတ္ၚဲတတိယဂှ် ကလေၚ်ဂျိုၚ်လမျီုပၠန်ရောၚ်။
 <sup>35</sup>&nbsp;ပ္ဍဲကာလဂှ် ကောန်ဇေၜေဍေဝ် ယျာကုက်ကဵုယဝ်ဟာန်ညးၜါဂှ် ကၠုၚ် ပ္ဍဲယေသှုတုဲ အ္စာ အရာပိုယ် အာတ်မိက်ဂှ် အ္စာသ္ပကဵုပိုယ်ညိ။ ဟီုမ္ဂး
 <sup>36</sup>&nbsp;ယေသှုဂှ်လေဝ် မုမၞးမိက်ဂွံကဵုအဲသ္ပရော ကလေၚ်သၟာန်ရ။
 <sup>37</sup>&nbsp;ကာလစိုပ်အခိၚ် အ္စာအုပ်လဒံမၞိဟ်တံ နကဵုတၠဟံၚ်ပြာ်မ္ဂး ကဵုပိုယ်ဂဇံ လ္ပာ်တဲပုၚ်မွဲ လ္ပာ်တဲပါဲမွဲညိ။ အာတ်မိက်ရ။
 <sup>38</sup>&nbsp;ယေသှုဂှ်လေဝ် မုမၞးတံအာတ်မိက်ရောဂှ် မၞးတံ ဟွံကၠိုဟ်အိုတ်ရ။ အတိုၚ်အဲဒုၚ်ဒဒိုက်ဝေဒနာဂှ် မၞးဗက်ဒုၚ်မာန်ဟာ။ ညံၚ်သုၚ်ခရော်ဒဒိုက်ဝေဒနာဂှ် အဲဒးဒုၚ်ဒဒိုက်ရ။ ညံၚ်ဒုၚ်ဗလိုက်ပ္ဍဲဒဒိုက်ဝေဒနာဂှ် အဲဒးဒုၚ်ဗလိုက်ရ။ သၟာန်မ္ဂး
 <sup>39</sup>&nbsp;ယွံ၊ ကရောံအ္စာမွဲစွံ ပိုယ်ဗက်ဒုၚ်ရ။ ကလေၚ်သွဟ်ရ။ ယေသှုဂှ်လေ၀် ခရော် အဲသုၚ်ဂှ် မၞးတံ ဂွံသုၚ်ဍာံဍာံဏောၚ်။ ဒဒိုက်ဝေဒနာဂှ်လေ မၞးတံ ဂွံဆဵုဂဗ ဍာံဍာံကီုရ။
 <sup>40</sup>&nbsp;ဆဂး ဂွံကဵုမၞးတံ ဂဇံ လ္ပာ်တဲပုၚ်အဲကီု လ္ပာ်တဲပါဲအဲကီုဂှ် ပ္ဍဲအဲ အခေါၚ်အဝဵု ဟွံမွဲ။ တေံဒၞာဲတံဂှ် ဆေၚ်ကဵု သွက်ညးဂွံဒုၚ်ရုဲကံက်တံဂှ်ရောၚ်။ ဟီုရ။
 <sup>41</sup>&nbsp;အရေဝ်ယျာကုက်ကဵုယ၀်ဟာန်ညးၜါ သၟာန်သၟုက်မံၚ်ဂှ် ကွးစှ်တၠတံ တီအာမ္ဂး စိုတ်က္တဵုအိုတ်ရ။
 <sup>42</sup>&nbsp;ပ္ဍဲကာလဂှ် ကဵုကွးစှ်ၜါတၠတံ သြပ်လုပ်ကၠုၚ်ကရောံညးတုဲမ္ဂး ညးမဒုၚ်ကော်စ အလဵုအသဳတံဂှ် လေပ်ကေတ်ဇၞး နကဵုအဝဵုရ။ တၠအဝဵုတံဂှ်လေဝ် နကဵုအခေါၚ်အဝဵု လေပ်စကာမၞိဟ်တံရဂှ် မၞးတံ တီလဝ်ဒတုဲရ။
 <sup>43</sup>&nbsp;မၞးတံ မ္ဂးဂှ် လ္ပကဵုဒှ် သာ်ဂှ်ညိ။ ဒှ်ဟွံဂွံရ။ အပ္ဍဲမၞးတံ ညးမိက်ဂွံဒှ် အလဵုအသဳတံမ္ဂးဂှ် ဒးဒုၚ်ကာ ညးမွဲကဵုညးမွဲရ။
 <sup>44</sup>&nbsp;ညးမိက်ဂွံဂွံဒၞာဲဇမၞော်မ္ဂးဂှ် ညံၚ်ကဵုဍိက်မွဲ ဒးရီုဗၚ်ကဵုရ။
 <sup>45</sup>&nbsp;မုဟိုတ်ရောမ္ဂး အဲ ကောန်ကောန်မၞိဟ်ဂှ် ညံၚ်ဂွံစကာဂှ် ကၠုၚ်ဟွံသေၚ်။ ညံၚ်ဂွံဒုၚ်ကာဂှ် ကၠုၚ်ရ။ ယေသှု ဟီု သာ်ဂှ်ရ။
 <sup>46</sup>&nbsp;ဟီုဂး သာ်ဂှ်အိုတ်တုဲ ယေသှုကဵု ကောန်ကွးတံ စိုပ်ကၠုၚ် ပ္ဎဲဍုၚ်ယေရိခဝ်အိုတ်ရ။ ကာလညးတံ ကလေၚ်တိတ်ကၠုၚ် နူဍုၚ်ဂှ် မၞိဟ်ဂရၚ်စ ၜါတိမေဝ်ဂှ် ဂဇံမံၚ် ဒကဴဂၠံၚ်ဂှ်တုဲ ဂရၚ်စမံၚ်ရ။ ညးဂှ် ဒှ်ကောန်တိမေဝ်တုဲ ဒှ်ကမၠက်မွဲရ။
 <sup>47</sup>&nbsp;ကာလ ညးမိၚ်ရမျှာၚ် ယေသှုညးမဒှ်ကောန်ဍုၚ်နာဇရက် ကွာ်တတ်အာဂှ်မ္ဂး ယေသှု ကောန်ဍာဝိက် ဆာန်ဍူအဲညိ သာ်ဂှ် ကညာၚ်ဟီုရ။
 <sup>48</sup>&nbsp;ညံၚ်ညးဂွံမံၚ်သ္ၚိတ်သ္ၚိတ်ဂှ် မၞိဟ်တံ ပရာန်ဒေါန်ညးကီုလေဝ် ကောန်ဍာဝိက် ဆာန်ဍူအဲညိ သာ်ဂှ် ထတ်တိုန်ရမျှာၚ်တုဲ ကညာၚ်တိုန်ပၠန်ရ။
 <sup>49</sup>&nbsp;ကာလယေသှုမိၚ်ရမျှာၚ်ညးဂှ် ဒေါံတုဲ ကဵုကော်နၚ်ညးကမၠက်ဂှ်ရ။ ညးတံလေဝ် အာကော်ညးတုဲ လ္ပဒွိၚ်။ က္တဵုရ။ အတေံ ယေသှု ကော်မံၚ်မၞးရ။ ဟီုသာ်ဂှ်တုဲ ကော်နၚ်ညးရ။
 <sup>50</sup>&nbsp;တေံညးဂှ် ကၠဟ်ထောံ ယာတ်ဂရောပ်ဇကုဂှ်တုဲမ္ဂး ဒံၚ်ထလာ်ပြဟ်ပြဟ်တုဲ အာပ္ဍဲယေသှုရ။
 <sup>51</sup>&nbsp;စိုပ်ပ္ဍဲယေသှုမ္ဂး ယေသှုသၟာန် မုအဲ ဂွံပကဵုရော။ ညးကမၠက်ဂှ်လေဝ် အ္စာ အဲမိက်ဂွံညာတ်ရ။ ကလေၚ်ဟီုရ။
 <sup>52</sup>&nbsp;ယေသှုဂှ်လေဝ် စိုတ်ပ္တေဟ်မၞးဂှ် ကဵုမၞးဗလးတုဲရ။ ကလေၚ်ဟီုကဵုညးရ။ ယေသှုဟီုသာ်ဂှ်တုဲဂှ် ညးဂွံညာတ်အာရ။ ညးဂှ်လေဝ် ဒၞာဲယေသှုအာဂှ် ကွာ်ဗက်ကီုတုဲ သ္ပကောန်ကွးယေသှုရ။
</p>
    </article>
    <div class="w-[90vw] flex sticky bottom-[30%] z-10 justify-between max-w-6xl mx-auto">
      <div>
        
        <a href="../../ခရေတ်ဝၚ်မာကု/၉/" class="text-zinc-900 bg-zinc-50 hover:bg-zinc-100 border border-zinc-300 rounded-full p-2.5 text-center inline-flex items-center dark:text-white dark:bg-zinc-600 dark:bg-zinc-700 dark:border-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="M15.75 19.5 8.25 12l7.5-7.5" />
          </svg>
        </a>
        
      </div>
      <div>
        
        <a href="../../ခရေတ်ဝၚ်မာကု/၁၁/" class="text-zinc-900 bg-zinc-50 hover:bg-zinc-100 border border-zinc-300 rounded-full p-2.5 text-center inline-flex items-center dark:text-white dark:bg-zinc-600 dark:bg-zinc-700 dark:border-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="m8.25 4.5 7.5 7.5-7.5 7.5" />
          </svg>
        </a>
        
      </div>
    </div>
  </main>
  <script src="../../js/theme.js"></script>
</body>
</html>
