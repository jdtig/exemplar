
<!doctype html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link href="../../css/style.css" rel="stylesheet">
  <title>ခရေတ်ဝၚ်မာကု ၁၃</title>
</head>
<body>
  <main class="pt-8 pb-16 px-8 lg:pt-16 lg:pb-24 bg-white dark:bg-zinc-900 text-xl md:text-2xl text-zinc-700 dark:text-zinc-300">
  <div class="grid gap-6 mb-8 lg:mb-16 md:grid-cols-5 max-w-prose mx-auto">
    <div class="md:col-span-3">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-full focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500"><option selected value="../../ခရေတ်ဝၚ်မာကု/၁">ခရေတ်ဝၚ်မာကု</option><option value="../../ခရေတ်ဝၚ်လုကာ/၁">ခရေတ်ဝၚ်လုကာ</option></select>
    </div>
    <div class="md:col-span-2 flex space-x-6">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-full focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500 text-end"><option value="../../ခရေတ်ဝၚ်မာကု/၁">၁</option><option value="../../ခရေတ်ဝၚ်မာကု/၂">၂</option><option value="../../ခရေတ်ဝၚ်မာကု/၃">၃</option><option value="../../ခရေတ်ဝၚ်မာကု/၄">၄</option><option value="../../ခရေတ်ဝၚ်မာကု/၅">၅</option><option value="../../ခရေတ်ဝၚ်မာကု/၆">၆</option><option value="../../ခရေတ်ဝၚ်မာကု/၇">၇</option><option value="../../ခရေတ်ဝၚ်မာကု/၈">၈</option><option value="../../ခရေတ်ဝၚ်မာကု/၉">၉</option><option value="../../ခရေတ်ဝၚ်မာကု/၁၀">၁၀</option><option value="../../ခရေတ်ဝၚ်မာကု/၁၁">၁၁</option><option value="../../ခရေတ်ဝၚ်မာကု/၁၂">၁၂</option><option selected value="../../ခရေတ်ဝၚ်မာကု/၁၃">၁၃</option><option value="../../ခရေတ်ဝၚ်မာကု/၁၄">၁၄</option><option value="../../ခရေတ်ဝၚ်မာကု/၁၅">၁၅</option><option value="../../ခရေတ်ဝၚ်မာကု/၁၆">၁၆</option><option value="../../ခရေတ်ဝၚ်လုကာ/၁">၁</option></select>
      <button id="theme-toggle" type="button" class="text-zinc-500 transition duration-75 hover:bg-zinc-100 dark:hover:bg-zinc-700 dark:text-white rounded-full text-sm p-3">
        <svg id="theme-toggle-dark-icon" class="hidden size-6" fill="currentColor" viewBox="0 0 20 20" xmlns="http://www.w3.org/2000/svg"><path d="M17.293 13.293A8 8 0 016.707 2.707a8.001 8.001 0 1010.586 10.586z"></path></svg>
        <svg id="theme-toggle-light-icon" class="hidden size-6" fill="currentColor" viewBox="0 0 20 20" xmlns="http://www.w3.org/2000/svg"><path d="M10 2a1 1 0 011 1v1a1 1 0 11-2 0V3a1 1 0 011-1zm4 8a4 4 0 11-8 0 4 4 0 018 0zm-.464 4.95l.707.707a1 1 0 001.414-1.414l-.707-.707a1 1 0 00-1.414 1.414zm2.12-10.607a1 1 0 010 1.414l-.706.707a1 1 0 11-1.414-1.414l.707-.707a1 1 0 011.414 0zM17 11a1 1 0 100-2h-1a1 1 0 100 2h1zm-7 4a1 1 0 011 1v1a1 1 0 11-2 0v-1a1 1 0 011-1zM5.05 6.464A1 1 0 106.465 5.05l-.708-.707a1 1 0 00-1.414 1.414l.707.707zm1.414 8.486l-.707.707a1 1 0 01-1.414-1.414l.707-.707a1 1 0 011.414 1.414zM4 11a1 1 0 100-2H3a1 1 0 000 2h1z" fill-rule="evenodd" clip-rule="evenodd"></path></svg>
      </button>
    </div>
  </div>
    <article class="mx-auto max-w-prose">
<h1>ခရေတ်ဝၚ်မာကု ၁၃</h1>
<p> <sup>1</sup>&nbsp;ပ္ဍဲကာလ ယေသှုကဵုကောန်ကွးတံ တိတ်အာနူဘာလွဳမာန်ဂှ် ကောန်ကွးမွဲဂှ် ဟီုကဵုယေသှု ရဴဝွံရ။ အ္စာ ကဵုတၟံမဒုတ်ခိုဟ် ညးတံဒက်ပ္တန်လဝ် တိုက်မဇၞော်ကဵုစရာဲတံဂှ် ကျောဝ်ညိ။
 <sup>2</sup>&nbsp;ယေသှုဂှ်လေဝ် တိုက်မဇၞော်ကဵုစရာဲတံဂှ် မၞးတံ လၟုဟ်ဂွံညာတ်ရ ဟွံသေၚ်ဟာ။ တၟံဆမနွံ လတူတိုက်တံဂှ် ဒးဒုၚ်ဗိုတ်ဖျေံဏောၚ်။ လတူတိုက်တံဂှ် ဆတၟံမွဲ ဟွံဂွံသှ်ေရ။
 <sup>3</sup>&nbsp;ကာလယေသှုမွဲဓဝ် ဂဇံမံၚ် လတူဒဵုသတ်ပလောန် မနွံဂတမုက် ဘာလွဳမာန်ဂှ် ပေတရု ယျာကုက် ယဝ်ဟာန် အာ​န္ဒြေတံ သၟာန်ယေသှု သ္ၚိတ်သ္ၚိတ်ရ။
 <sup>4</sup>&nbsp;အ္စာ။ တေံအရာတံဂှ် အခိၚ်အခါလဵုတှ်ေ ဒှ်ကၠုၚ်မာန်ရောဂှ် လဴဗစကဵုပိုယ်ညိ။ ကာလသြပ်စိုပ် အခိၚ်ကာလဂှ်မ္ဂး နိမိတ်လက်သန် အရာလဵု ဒှ်ကၠုၚ်မာန်ရော။
 <sup>5</sup>&nbsp;ယေသှုဂှ်လေဝ် ညံၚ်မၞးတံ ဟွံဂွံဒုၚ်လီဠာန်ဂှ် သ္ပသတိအိုတ်ညိ။
 <sup>6</sup>&nbsp;စကာနာမအဲတုဲ မၞိဟ်ဂမၠိုၚ် စိုပ်ကၠုၚ် ပ္ဍဲမၞးဏောၚ်။ အဲဂှ် ဒှ်နာဲခရေတ်ရောၚ် သာ်ဂှ် ဟီုဂးတုဲမ္ဂး လီဠာန်စ မၞိဟ်တံဏောၚ်။
 <sup>7</sup>&nbsp;မၞးတံဝွံ ဂွံမိၚ်ပရိုၚ် ဒဒှ်မဒှ်ပၞာန်အိုတ်ဏောၚ်။ ကာလမိၚ်မ္ဂး လ္ပဖေက်လကိုတ်အိုတ်ညိ။ အရာတံဂှ် ဒးဒှ်ဍာံဍာံရ။ ဆဂး နိဂီုဂၠးကဝ်ဂှ် ဟွံစိုပ်ဏီ။
 <sup>8</sup>&nbsp;မၞိဟ်မွဲဂကူကဵုမွဲဂကူ ဍုၚ်ရးမွဲရးကဵုမွဲရး ဗတိုတ်အိုတ်ဏောၚ်။ ဇၟာပ်ဇၟာပ်ဒၞာဲ ဒဒှ်တဳချဳ ဘဲကၠောဝ်ဗျဵုစၞ ကတဵုဒှ်ဏောၚ်။ တေံအရာတံဂှ် ဒှ်စတိတ် ဒဒိုက်ဒုက္ခရ။
 <sup>9</sup>&nbsp;မၞးတံဝွံ မံၚ်ကဵုသတိအိုတ်။ ဟိုတ်နူမၞးတံ ဗက်ကရောံအဲတုဲ မၞိဟ်တံဝွံ အပ်ပြာပ်မၞးတံ ပ္ဍဲရုၚ်ဂဗုတ်ဏောၚ်။ အပ္ဍဲဇြပ်ဓဝ်ဂှ် တက်ၜုၚ် မၞးတံ ကဵုလေံလၟိုတ်တုဲ ဂွံဒုၚ်စၟဳစၟတ်ဂှ် ပလံၚ်ဗစိုပ် ဂတ သၟိၚ် သ္ကိုပ်ဍုၚ်ဏောၚ်။ မၞးတံလေဝ် ဂွံအခေါၚ် ဒုၚ်သက်သဳပရိုၚ်ခိုဟ်ကျာ်မဟံၚ်ပြာ်ဏောၚ်။
 <sup>10</sup>&nbsp;ကၠာဟွံစိုပ်နိဂီုဂၠးကဝ်ဂှ် ဒးဟီုတွံ ပရိုၚ်ခိုဟ်ကျာ်မဟံၚ်ပြာ် ကဵုမၞိဟ်အိုတ်သီုဏောၚ်။
 <sup>11</sup>&nbsp;ကာလဒးဒုၚ်ရပ်တုဲ ဒးဒုၚ်စၟဳစၟတ်မ္ဂး မုဒးဟီုရောဂှ် လ္ပစွံဂဝိၚ်ညိ။ ပ္ဍဲအခိၚ်ဂှ် အရာကျာ်ဂမျိုၚ် စကာဟီုဂှ် ဟီုညိ။ ဟိုတ်မ္ဂးဂှ် တေံအရေဝ်တံဂှ် အရေဝ်မၞးတံဟွံသေၚ်တုဲ မဒှ်အရေဝ် ဝိညာန်ကျာ်မသ္အးဇ္ၚးရ။
 <sup>12</sup>&nbsp;ဟိုတ်နူဗက်ကရောံအဲတုဲ ကောဒေံ ၝဲဒေံ ညးမွဲကဵုညးမွဲ ဖံက်သစ္စတုဲ ညံၚ်ညး ဂွံဒုၚ်ဂစိုတ်ဂှ် အပ်အိုတ်ဏောၚ်။ မိမတံဂှ်လေဝ် အပ်ကောန်ဇကု ပ္ဍဲတဲ ညးတၞဟ်သ္အာၚ်အိုတ်ဏောၚ်။ ကောန်ဇာတ်တံဂှ်လေဝ် စးမိမယာဲတတုဲ ညံၚ်ညးတံ ဂွံဒုၚ်ဂစိုတ်ဂှ် အပ်ပ္ဍဲတဲ ညးတၞဟ်သ္အာၚ်အိုတ်ဏောၚ်။
 <sup>13</sup>&nbsp;ဟိုတ်နူမၞးတံဗက်ကရောံအဲတုဲ ဟိုတ်နူကဵုနာမအဲဂှ် မၞးတံ ဒးဒုၚ်က္ဍုဟ်မၠေံအိုတ်ဏောၚ်။ ဆဂး ဒဵုကဵုစိုပ်အခိၚ်လမျီုအိုတ်ဂှ် ညးပတေဟ်မ္ဂး ကျာ်ဂမျိုၚ် ဟံၚ်ပြာ် ညးဏောၚ်။
 <sup>14</sup>&nbsp;ညးမဗှ်ပရောဏံ ကဵုကၠိုဟ်စိုတ်အိုတ်။ မွဲတ္ၚဲ အရာပလီုပလာ် အရာဒးက္ဍုပ်မၠေံ အရာဟွံဂပ်ဂဝ်နွံ ပ္ဍဲဘာလွဳမာန်ဂှ် မၞးတံ ညာတ်မ္ဂး ညးမမံၚ် ပ္ဍဲရးယုဍတံ ညံၚ်ဂွံအောပ်ဂှ် ကဵုဂြိပ်ဒဴအာ လတူဒဵုအိုတ်။
 <sup>15</sup>&nbsp;ညးမနွံ လတူကၟဳသ္ၚိတံမ္ဂးဂှ် စှ်ေနူကၟဳတုဲ လ္ပလုပ်ကေတ်ကပေါတ်ကညောတ် အပ္ဍဲသ္ၚိရ။ ညံၚ်ဂွံဗလးဂှ် ဂြိပ်အိုတ်။
 <sup>16</sup>&nbsp;ညးမနွံ ပ္ဍဲဝါဗ္ၚတံဂှ်လေဝ် လ္ပစဴကေတ် ဂၠိက်ယာတ်ရ။
 <sup>17</sup>&nbsp;စိုပ်အခိၚ်အခါဂှ်မ္ဂး ညးဗုၚ်ဗုၚ်တံ ညးမနွံကောန်တှ်တံ ဒှ်ဒဒိုက်ဂၠိုၚ်ရ။
 <sup>18</sup>&nbsp;ညံၚ်ဟွံဒးဂြိပ်ဒဴ ပ္ဍဲအခိၚ်အခါ အာကၠုၚ်ဝါတ်ဂါတ်ဂှ် မၞးတံ ရာဒနာမိက်အိုတ်။
 <sup>19</sup>&nbsp;မူဟိုတ်ရောမ္ဂး ဒဒိုက်ဒုက္ခသာ်ဂှ်ဂှ် ကြံလောန်တုဲ နူစကျာ်ကတဵုဗဒှ်ဂၠးကဝ်ဇၞော် ဒဵုကဵုလၟုဟ် ဆညးမွဲ ဟွံကေၚ်ဆဵုဂဗဏီ။ အနာဂတ်ဂတလေဝ် မၞိဟ်တံဆလအ်ဟွံဂွံဆဵုဂဗရ။
 <sup>20</sup>&nbsp;ယဝ်ခါရ ကျာ်ဂမျိုၚ် ဟွံကဵုဂၠေံ အခိၚ်ကာလဂှ်မ္ဂး ညးမွဲ ဟွံဂွံဂျိုၚ်လမျီု။ သွက်ဒတုဲဖဵု မၞိဟ်ရုဲကံက်လဝ်တံဂှ် ကဵုဂၠေံထောံ အခိၚ်ကာလဂှ်ရ။
 <sup>21</sup>&nbsp;စိုပ်အခိၚ်ကာလဂှ်မ္ဂး ညးမွဲဂှ်လေဝ် ကျောဝ်။ နာဲဟံၚ်ပြာ် ကၠုၚ်အဏံတုဲရ။ နာဲဟံၚ်ပြာ် ကၠုၚ်အတေံတုဲရ။ သာ်ဂှ် ဟီုမ္ဂး လ္ပပတေဟ်အိုတ်ညိ။
 <sup>22</sup>&nbsp;နာဲဟံၚ်ပြာ် အလီဂမၠိုၚ် ညးမဟီုတွံဂလာန်ကျာ် အလီဂမၠိုၚ် စိုပ်ကၠုၚ်အိုတ်ဏောၚ်။ သ္ဂောံလှေံလှန်စ မၞိဟ်ကျာ်ဂမျိုၚ်မရုဲကံက်လဝ်တံမာန်ဂှ် ထၜး နိမိတ်လက်သန် မနွံကဵုဣဓိ အိုတ်ဏောၚ်။
 <sup>23</sup>&nbsp;ဟိုတ်ဂှ်ရ မၞးတံ စွံသတိအိုတ်။ ကၠာဟွံဒှ်သာ်ဂှ် အဲကဵုမၞးတံ သတိဒတုဲရ။
 <sup>24</sup>&nbsp;ကာလစိုပ်အခိၚ်ကာလသာ်ဂှ်တုဲမ္ဂး တ္ၚဲဂှ် ဂၠုလမ္စံက်အာဏောၚ်။ ဂိတုဂှ်လေဝ် ဟွံကိုဝ်လယးရ။
 <sup>25</sup>&nbsp;သၞံၚ်တံဂှ် ပြဟ်စှ်ေနူလတူအကးဏောၚ်။ ဣဓိမနွံလတူအကးတံလေဝ် ချဳဇတဝ်အိုတ်ဏောၚ်။
 <sup>26</sup>&nbsp;ကာလဂှ် အဲ ညးမဒှ် ကောန်ကောန်မၞိဟ်ဝွံ ဗိုၚ်ကၠောံကဵုမတ်ဗြဲတုဲ စှ်ေကၠုၚ်ကဵုကြဳဇှ်အာနုဘဴမဇၞော်ဂှ် မၞိဟ်တံ ဂွံညာတ်ဏောၚ်။
 <sup>27</sup>&nbsp;ဒှ်သာ်ဂှ်တုဲမ္ဂး ကောန်ကောန်မၞိဟ်ဝွံ ဗလးဏာ ကလုတ်အကာသတံ ပ္ဍဲအလုံမွဲဂၠးတိတုဲ နူစကၞောတ်ဂၠးတိ ဒဵုစိုပ်ကၞောတ်အကာသ ပကောံစွံ မၞိဟ်ညးမရုဲကံက်လဝ်တံဂှ်ဏောၚ်။
 <sup>28</sup>&nbsp;ယေသှု ဆက်ဟီုတွံဒၟံၚ်ကဵု ကောန်ကွးတံဏီတုဲ လၟုဟ်ဝွံ ရန်ကဵုပုံပၟာတၞံဝိဂှ်တုဲ ကတ်လ္ၚတ်အိုတ်။ တၞံဝိဂှ် ကၞာၚ်ဍေံဍိုပ်ဍဴတုဲ တၞးၜတ်ၜတ်တိတ်ကၠုၚ်မ္ဂး သြပ်စိုပ်အခိၚ်ကာလကညၚ်ရဂှ် မၞးတံ တီအိုတ်ရ။
 <sup>29</sup>&nbsp;ညံၚ်ရဴဂှ်ရ အရာမဓမံက်ထ္ၜးလဝ်တံဂှ် မၞးတံ ဆဵုညာတ်မ္ဂး အခိၚ်ကာလ ကောန်ကောန်မၞိဟ် ဂွံကလေၚ်က္ညကၠုၚ် စိုပ်ကၠုၚ်ရဂှ် သမ္တီလဝ်အိုတ်။
 <sup>30</sup>&nbsp;အရေဝ်ဍာံသၟတ်ဂှ် အဲဟီုဏောၚ်။ တေံအရာတံ ဟွံတုဲဒှ်အိုတ်မ္ဂး ဂကူမၞိဟ်မဂျိုၚ်ဒၟံၚ်တံ ဟွံကၠေံအိုတ်။
 <sup>31</sup>&nbsp;ဂၠးတိကဵုအကာသဂှ် လေပ်ကၠေံဗ္ဒန်ရ။ အရေဝ်အဲဂှ် တန်ဒၟံၚ် လအိတ်ကာလရောၚ်။
 <sup>32</sup>&nbsp;တ္ၚဲကာလ ကျာ်ယေသှု ကလေၚ်က္ညကၠုၚ် နကဵုဣ​ဓိကြဳဇှ်ဂှ် ဆညးမွဲ ဟွံတီ။ ကလုတ်အကာသတံ ဟွံတီ။ ကောန်ဂှ်လေဝ် ဟွံတီ။ ဆမအံက်ဘုံအကာသမွဲဇကုရ တီမာန်ရ။
 <sup>33</sup>&nbsp;အခိၚ်အခါလဵု စိုပ်ရောဂှ် မၞးတံဟွံတီအိုတ်တုဲ သ္ပဒၟံၚ် သတိအိုတ်။ ကဵုၚုဟ်ဒၟံၚ်အိုတ်ရ။
 <sup>34</sup>&nbsp;တေံအခိၚ်ကာလဂှ် တုပ်ကဵု ညံၚ်ရဴညးတိတ်တရဴသ္ၚောဲသ္ၚောဲမွဲတလရ။ ညးဝွံ ကၠာဟွံတိတ်နူသ္ၚိဂှ် အပ်လဝ်သ္ၚိ ကဵုကောန်ရဲမွဲဒကံတုဲ ပါ်ပရအ်ကဵုလဝ်တာလျိုၚ် ပရေၚ်သ္ၚိထာန်ရ။ ကဵုပမၚ်တရၚ်ဂှ်လေဝ် ဗကန်လဝ် ဂွံမၚ်ဒၟံၚ်ကဵုသတိရ။
 <sup>35</sup>&nbsp;ယေသှုလေဝ် ပတုဲထောံ ပုံပၟာဂှ်တုဲ မၞးတံလေဝ် မၚ်ဒၟံၚ်ကဵုသတိအိုတ်။ မူဟိုတ်ရောမ္ဂး အခိၚ်အခါလဵု တၠကၠအ် ကလေၚ်စဴကၠုၚ်ရောဂှ် မၞးဟွံတီရ။ သာ်ဂှ် ဟီုကဵု ကောန်ကွးတံရ။
 <sup>36</sup>&nbsp;ဟွံကဵုသတိမွဲသာ် မွဲဖရေပ်မတ်ဂှ် တၠကၠအ် ကလေၚ်စဴကၠုၚ်မ္ဂး ဂွံဒုၚ်တၠုၚ် တၠကအ်မာန်ဂှ် မၞးတံ နွံကဵုသတိအိုတ်ညိ။
 <sup>37</sup>&nbsp;မၚ်ဒၟံၚ်ကဵုသတိအိုတ်ညိ။ အဲဟီုကဵုမၞးတံရ။ ဇၟာပ်မၞိဟ်တံဂှ်လေဝ် အဲကဵုသတိရ။
</p>
    </article>
    <div class="w-[90vw] flex sticky bottom-[30%] z-10 justify-between max-w-6xl mx-auto">
      <div>
        
        <a href="../../ခရေတ်ဝၚ်မာကု/၁၂/" class="text-zinc-900 bg-zinc-50 hover:bg-zinc-100 border border-zinc-300 rounded-full p-2.5 text-center inline-flex items-center dark:text-white dark:bg-zinc-600 dark:bg-zinc-700 dark:border-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="M15.75 19.5 8.25 12l7.5-7.5" />
          </svg>
        </a>
        
      </div>
      <div>
        
        <a href="../../ခရေတ်ဝၚ်မာကု/၁၄/" class="text-zinc-900 bg-zinc-50 hover:bg-zinc-100 border border-zinc-300 rounded-full p-2.5 text-center inline-flex items-center dark:text-white dark:bg-zinc-600 dark:bg-zinc-700 dark:border-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="m8.25 4.5 7.5 7.5-7.5 7.5" />
          </svg>
        </a>
        
      </div>
    </div>
  </main>
  <script src="../../js/theme.js"></script>
</body>
</html>
