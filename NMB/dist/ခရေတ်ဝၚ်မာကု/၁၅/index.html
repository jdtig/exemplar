
<!doctype html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link href="../../css/style.css" rel="stylesheet">
  <title>ခရေတ်ဝၚ်မာကု ၁၅</title>
</head>
<body>
  <main class="pt-8 pb-16 px-8 lg:pt-16 lg:pb-24 bg-white dark:bg-zinc-900 text-xl md:text-2xl text-zinc-700 dark:text-zinc-300">
  <div class="grid gap-6 mb-8 lg:mb-16 md:grid-cols-5 max-w-prose mx-auto">
    <div class="md:col-span-3">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-full focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500"><option selected value="../../ခရေတ်ဝၚ်မာကု/၁">ခရေတ်ဝၚ်မာကု</option><option value="../../ခရေတ်ဝၚ်လုကာ/၁">ခရေတ်ဝၚ်လုကာ</option></select>
    </div>
    <div class="md:col-span-2 flex space-x-6">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-full focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500 text-end"><option value="../../ခရေတ်ဝၚ်မာကု/၁">၁</option><option value="../../ခရေတ်ဝၚ်မာကု/၂">၂</option><option value="../../ခရေတ်ဝၚ်မာကု/၃">၃</option><option value="../../ခရေတ်ဝၚ်မာကု/၄">၄</option><option value="../../ခရေတ်ဝၚ်မာကု/၅">၅</option><option value="../../ခရေတ်ဝၚ်မာကု/၆">၆</option><option value="../../ခရေတ်ဝၚ်မာကု/၇">၇</option><option value="../../ခရေတ်ဝၚ်မာကု/၈">၈</option><option value="../../ခရေတ်ဝၚ်မာကု/၉">၉</option><option value="../../ခရေတ်ဝၚ်မာကု/၁၀">၁၀</option><option value="../../ခရေတ်ဝၚ်မာကု/၁၁">၁၁</option><option value="../../ခရေတ်ဝၚ်မာကု/၁၂">၁၂</option><option value="../../ခရေတ်ဝၚ်မာကု/၁၃">၁၃</option><option value="../../ခရေတ်ဝၚ်မာကု/၁၄">၁၄</option><option selected value="../../ခရေတ်ဝၚ်မာကု/၁၅">၁၅</option><option value="../../ခရေတ်ဝၚ်မာကု/၁၆">၁၆</option><option value="../../ခရေတ်ဝၚ်လုကာ/၁">၁</option></select>
      <button id="theme-toggle" type="button" class="text-zinc-500 transition duration-75 hover:bg-zinc-100 dark:hover:bg-zinc-700 dark:text-white rounded-full text-sm p-3">
        <svg id="theme-toggle-dark-icon" class="hidden size-6" fill="currentColor" viewBox="0 0 20 20" xmlns="http://www.w3.org/2000/svg"><path d="M17.293 13.293A8 8 0 016.707 2.707a8.001 8.001 0 1010.586 10.586z"></path></svg>
        <svg id="theme-toggle-light-icon" class="hidden size-6" fill="currentColor" viewBox="0 0 20 20" xmlns="http://www.w3.org/2000/svg"><path d="M10 2a1 1 0 011 1v1a1 1 0 11-2 0V3a1 1 0 011-1zm4 8a4 4 0 11-8 0 4 4 0 018 0zm-.464 4.95l.707.707a1 1 0 001.414-1.414l-.707-.707a1 1 0 00-1.414 1.414zm2.12-10.607a1 1 0 010 1.414l-.706.707a1 1 0 11-1.414-1.414l.707-.707a1 1 0 011.414 0zM17 11a1 1 0 100-2h-1a1 1 0 100 2h1zm-7 4a1 1 0 011 1v1a1 1 0 11-2 0v-1a1 1 0 011-1zM5.05 6.464A1 1 0 106.465 5.05l-.708-.707a1 1 0 00-1.414 1.414l.707.707zm1.414 8.486l-.707.707a1 1 0 01-1.414-1.414l.707-.707a1 1 0 011.414 1.414zM4 11a1 1 0 100-2H3a1 1 0 000 2h1z" fill-rule="evenodd" clip-rule="evenodd"></path></svg>
      </button>
    </div>
  </div>
    <article class="mx-auto max-w-prose">
<h1>ခရေတ်ဝၚ်မာကု ၁၅</h1>
<p> <sup>1</sup>&nbsp;စိုပ်အခိၚ်တ္ၚဲယးပြဟ်ဂှ် လကျာ်ဇၞော်ဂကူဂျူတံကီု မၞိဟ်ဇၞော်ဂကူဂျူတံကီု အ္စာကၞေဟ်သၞောဝ်မဝ်သှေတံကီု ဆဵုဂဗညးသ္ကအ် ပ္ဍဲရုၚ်ဂဗုတ်ဂှ်တုဲ သဳကၠဳပရေၚ်ဂွံဂစိုတ်ယေသှုရ။ ညးတံလေဝ် ကၠေၚ်ဒက် ယေသှုတုဲ ကော်ဏာ အာပအပ် ပ္ဍဲတဲ သၟိၚ်ပိလာတ်အိုတ်ရ။
 <sup>2</sup>&nbsp;စိုပ်မ္ဂး မၞးဂှ် ဒှ်ဨကရာတ်ဂကူဂျူ ကွေံဟာ။ သၟိၚ်ပိလာတ် သၟာန်ယေသှုရ။ ယေသှုဂှ်လေဝ် အတိုၚ်သၟိၚ်ဟီုဂှ် ဍာံရ။ သွဟ်ရ။
 <sup>3</sup>&nbsp;လကျာ်ဇၞော်ဂကူဂျူတံလေဝ် ဟီုဂး အရာညးတံခယျစ ဗွဲမဂၠိုၚ်တုဲ နၚ်ဒုဟ်ယေသှုအိုတ်ရ။
 <sup>4</sup>&nbsp;သၟိၚ်ပိလာတ်ဂှ်လေဝ် မၞိဟ်တံ နၚ်ဒုဟ်ဗွဲမဂၠိုၚ်တုဲ ဟီုဂးဒၟံၚ်မၞးဂှ် မၞးမုဟွံသွဟ်ရဟာ။ သာ်ဂှ် သၟာန်ယေသှုရ။
 <sup>5</sup>&nbsp;ယေသှုမုဟွံကလေၚ်ကယျာန် မံၚ်သ္ၚတ်ဒၟံၚ်တုဲ သၟိၚ်ပိလာတ် ဒှ်အံသဝ်ရ။
 <sup>6</sup>&nbsp;စိုပ်အခိၚ် ပေါဲသဘၚ်စသုၚ်ကွာၚ်ဟၟဲကဵုကွာဲမ္ဂး အခိုက်ကၞာ ဗလးထောံ ကောန်ထံၚ်မွဲ နွံတုဲ ညးမမၞိဟ်တံ အာတ်ဂှ် ဒးဗလးရ။
 <sup>7</sup>&nbsp;အခိၚ်ဂှ် ဟိုတ်နူကဵုအမှုဂစိုတ်မၞိဟ်တုဲ ၜါရာပ်ၜ ကဵု မၞိဟ်သပုန်ဂမၠိုၚ် ဒးဒၟံၚ်ထံၚ်ရ။
 <sup>8</sup>&nbsp;ပူရိသာတ်တံ စိုပ်ကၠုၚ်တုဲ အတိုၚ်အခိုက်မနွံ အာတ်မိက် သၟိၚ်ပိလာတ် ဂွံဗလးကဵု ကောန်ထံၚ်မွဲရ။
 <sup>9</sup>&nbsp;သၟိၚ်ပိလာတ်ဂှ်လေဝ် မၞးတံ ကဵုအဲဗလး ဨကရာတ်ဂကူဂျူဟာ။ သၟာန် ကောန်ဍုၚ်ကောန်ကွာန်ရ။
 <sup>10</sup>&nbsp;လကျာ်ဇၞော်ဂကူဂျူတံ စောန်စိုတ်ယေသှုတုဲ အပ်ဒၟံၚ် ညးဂှ် သၟိၚ်ပိလာတ် ကၠိုဟ်စိုတ်တုဲ သၟာန်ရဴဝွံ မဒှ်ရ။
 <sup>11</sup>&nbsp;ၜိုန်ဂှ်လေဝ် ပူရိသာတ်တံ ညံၚ်ဂွံဟီုပ္တိတ် ဂွံဗလးကဵုၜါရာပ်ၜဂှ် လကျာ်ဇၞော်ဂကူဂျူတံဂှ် ဖတိုတ်ဖအောဝ် ပူရိသာတ်တံရ။
 <sup>12</sup>&nbsp;သာ်ဂှ်ဟီုမ္ဂး ညးမၞးတံမကော်နၚ် ညးမၞးတံမဟီုဂး ဨကရာတ်ဂကူဂျူဂှ် ပသာ်ဂွံဖန်ရော။ သၟာန်မွဲဝါပၠန်ရ။
 <sup>13</sup>&nbsp;တေံညးဂှ် ပတိုန်လတူတိုၚ်ညးမဒၚ်တုဲ ဂစိုတ်ထောံရ။ သာ်ဂှ် ပူရိသာတ်တံ ကရေဲဟီုရ။
 <sup>14</sup>&nbsp;သၟိၚ်ပိလာတ်ဂှ်လေဝ် မူဟိုတ် ဂွံဂစိုတ်ညးရော။ မုဒုဟ် ညးသ္ပ လဝ်ရော။ သၟာန် ပူရိသာတ်တံရ။ ညးတံလေဝ် ပထတ်တိုန်ရမ်သာၚ်တုဲ တေံညးဂှ် ပတိုန်လတူတိုၚ်ညးမဒၚ်တုဲ ဂစိုတ်ထောံရ။ သာ်ဂှ် ကရေဲဟီုအိုတ်ရ။
 <sup>15</sup>&nbsp;သၟိၚ်ပိလာတ်လေဝ် ညံၚ်ဂွံကဵုဒးဂၞပ်ပူရိသာတ်တံတုဲ ကဵုဗလးထောံ ၜါရာပ်ၜရ။ ကဵုအမိၚ် ဂွံတက်လၟိုတ် ယေသှုတုဲ ကဵုဂစိုတ်ယေသှု လတူတိုၚ်ညးမဒၚ်ဂှ်ရ။
 <sup>16</sup>&nbsp;သရာဲပၞာန်သၟိၚ်ပိလာတ်တံလေဝ် ကော်ဏာယေသှု ပ္ဍဲသ္ၚိကၠတ်နန်တုဲ ကော်ပကောံ သရာဲပၞာန်မနွံ ပ္ဍဲဒပ်ပၞာန်ဂှ်ရ။
 <sup>17</sup>&nbsp;ညးတံဂှ်လေဝ် သ္ပအရိုၚ်ယေသှုတုဲ လတက်ကဵုယာတ်သ္ၚာ သာ်ကဴခ္ဍောၚ်ရ။ လတူက္ဍိုပ်ဂှ်လေဝ် ဒလဝ်ကဵု ၝောံ​ကိုတ်ဇလရ။
 <sup>18</sup>&nbsp;ဍာံပြရ တလပိုဲ ဨကရာတ်ဂကူဂျူ ကဵုအဲပရဲညိအဴ။ သာ်ဂှ် သ္ပအရိုၚ် ဟီုဂးအိုတ်ရ။
 <sup>19</sup>&nbsp;တက်ၜုၚ်က္ဍိုပ်ယေသှုကဵုလေံဂၠိုၚ်ကဵုဝါရ။ ထံက်က္ၜံၚ်ဂတတုဲဖျေံက္ဍိုပ်ရ။
 <sup>20</sup>&nbsp;သ္ပအရိုၚ်ဖဲတုဲမ္ဂး ခလှောတ်ထောံ ယာတ်သ္ၚာ သာ်ကဴခ္ဍောၚ်ဂှ်တုဲ လတက်ကဵု ယာတ်ပလောံတြေံဂှ်ရ။ တုဲမ္ဂး ဂွံဂစိုတ် လတူတိုၚ်ညးမဒၚ်ဂှ် ကော်ပ္တိတ်ဏာ နူဂှ်အိုတ်ရ။
 <sup>21</sup>&nbsp;မၞိဟ်ကောန်ဍုၚ်ကုရေၚ်မွဲတလ ညးမနွံယၟု သိမောန် ညးမဒှ်အပါ အာလေဇာန္ဒြာကဵုရုဖု ကွာ်ကၠုၚ်ဒၟံၚ်ဂှ် သရာဲပၞာန်တံ ဆဵုတုဲ ပရာန်စကာ ကဵုယိုက် တိုၚ်ညးမဒၚ်ယေသှုရ။
 <sup>22</sup>&nbsp;ညးတံ ကော်ဏာ ယေသှု ပ္ဍဲဒေသဂဝ်လဂဝ်သတေံရ။ အရထဒေသဂဝ်လဂဝ်သမ္ဂးဂှ် ဒေသဂၞာက္ဍိုပ် မဒှ်ရ။
 <sup>23</sup>&nbsp;စိုပ်ပ္ဍဲဒေသဂှ်မ္ဂး ဍာ်ဇဗျေတ်ဂှ် နှဴကဵု မူယျာန်တုဲ ညံၚ်ဝေဒနာဂိ ဂွံသက်သာဂှ် ကဵုယေသှုသုၚ်ရ။ ဆဂး ယေသှု ဟွံသုၚ်ရ။
 <sup>24</sup>&nbsp;ညးတံလေဝ် ညံၚ်ဂွံဂစိုတ်ယေသှုဂှ် တက်လဝ်ကဵုပသောဲ လတူတိုၚ်ညးမဒၚ်ရ။ ညးတံ ကံက်မာဲတုဲ ပါ်ပရအ်ကေတ် ယာတ်ပလောံယေသှုအိုတ်ရ။
 <sup>25</sup>&nbsp;အခိၚ်ညးတံ တက်ပတိုန်ယေသှု လတူတိုၚ်ညးမဒၚ်ဂှ် ဒှ်ပယာံနူဂယး ဒစိတ်နာဍဳ မဒှ်ရ။
 <sup>26</sup>&nbsp;ဨကရာတ်ဂကူဂျူ သာ်ဂှ် တက်ဍဵုလဝ်တဆိပ် လတူတိုၚ်မဒၚ်တုဲ ဓမံက်ထ္ၜးလဝ် ဒုဟ်ရ။
 <sup>27</sup>&nbsp;ဓ​မၠၜါတၠဂှ်လေဝ် တက်ပတိုန်လဝ် လတူတိုၚ်ညးမဒၚ်ကီုတုဲ စွံလဝ် လ္ပာ်တဲပါဲမွဲ လ္ပာ်တဲပုၚ်မွဲရ။
 <sup>28</sup>&nbsp;ညံၚ်ညးဒုဟ်မွဲ ညးဝွံ ဒးဒုၚ်သၠေဟ်ရ ဂလာန်အတိုၚ် ပ္ဍဲသၠပတ်မဂးလဝ်ဂှ် ဍိုက်ပေၚ်တဴရ။
 <sup>29</sup>&nbsp;ညးမအာကၠုၚ် ပ္ဍဲဂၠံၚ်တံလေဝ် သ္ပပရေံ ယေသှုအိုတ်ရ။ ညံၚ်ဆဵုဂဗညးဟွံလုပ်သုၚ်မွဲ သ္ပပရေံတုဲ
 <sup>30</sup>&nbsp;မၞိဟ်မပလီုဘာလွဳမာန် မၞိဟ်မဒက်ပ္တန်ဘာလွဳမာန်ပ္ဍဲလုကဴပိတ္ၚဲ လၟုဟ်စှ်ေကၠုၚ်နူ လတူတိုၚ်ညးမဒၚ်တုဲ ဟံၚ်ပြာ်ဇကုဇကုရ။ ဟီုဂးအိုတ်ရ။
 <sup>31</sup>&nbsp;လကျာ်ဇၞော်ဂကူဂျူတံ အ္စာကၞေဟ်ပညပ်မဝ်သှေတံပၠန်လေဝ် သ္ပပရေံ ယေသှုကီုတုဲ ဟီုဂးဒၟံၚ် ညးသ္ကအ် ရဴဝွံရ။ မၞိဟ်ဏံ ဟံၚ်ပြာ် ညးသ္အာၚ်မာန်တုဲ ဇကုဇကုဂှ် ဟံၚ်ပြာ်ဟွံမာန်ရ။ ဟီုဂး အိုတ်ရ။
 <sup>32</sup>&nbsp;ယဝ်ခါရ ဒှ်ခရေတ်မ္ဂး ယဝ်ခါရ ဒှ်ဨကရာတ်ဂကူဂျူဍာံမ္ဂး ကဵုညးစှ်ေကၠုၚ်နူ လတူတိုၚ်ညးမဒၚ်ညိလေဝ်။ ပိုဲဂွံညာတ် ညးစှ်ေကၠုၚ်မ္ဂး ပတေဟ်ရ။ သ္ပအရိုၚ် ဓမက်ဒၟံၚ် ယေသှုအိုတ်ရ။ သီုညးမဒးဒုၚ်တက်လတူတိုၚ်ညးမဒၚ်မွဲစွံတံလေဝ် ပတိုန်ဒုဟ်တုဲ စောဒနာ ယေသှုရ။
 <sup>33</sup>&nbsp;စိုပ်အခိၚ် အဒေါဝ်တ္ၚဲတက် စှ်ၜါနာဍဳဂှ် အလုံမွဲဂၠးတိ ဂၠုလမ္စံက်အာအိုတ်ရ။ ဒဵုကဵုစိုပ်အခိၚ် ပိနာဍဳသဝ်တ္ၚဲ ဂၠုလမ္စံက်ဒၟံၚ်ဖိုအ်ရ။
 <sup>34</sup>&nbsp;ပ္ဍဲအခိၚ်ဂှ် နကဵုရမ်သာၚ်ထတ် ယေသှု ဟီုတိုန် ရဴဝွံရ။ ဨလိ ဨလိ လာမသာၜခသာနိ။ အရထမ္ဂးဂှ် ကျာ်အဲ ကျာ်အဲ မူဟိုတ် ထောံကၠဟ် အဲဍိက်ရော မဒှ်ရ။
 <sup>35</sup>&nbsp;ကာလမိၚ်ရမ်သာၚ် ယေသှုဂှ် ညးမဒတဴဒၟံၚ် ပ္ဍဲဇရေၚ်ဂှ်တံလေဝ် ကျောဝ်စမ်။ ညး ကော်ဒၟံၚ် ဨလိယျ ညးမဟီုတွံအရေဝ်ကျာ်ဂှ်ရ။ ဟီုဂး အိုတ်ရ။
 <sup>36</sup>&nbsp;ဟယုတ်မွဲဂှ်လေဝ် ဂြိပ်ကေတ် ဖအ်မွဲကလောံတုဲ တုၚ်ပ္ဍဲဍာ်ဇဗျေတ်ဖျးဖျးရ။ တုဲမ္ဂး ဖအ်မတုၚ်လဝ်ဂှ် ဒက်စုတ် ပ္ဍဲလေံမွဲတၞုၚ်တုဲ ဒုၚ်ကဵုယေသှုရ။ တေံညးဂှ်လေဝ် မံၚ်အဂှ်ကၠာရ ဨလိယျ ကၠုၚ်ဖျေံကဵုညးဟာဂှ် မၚ်ဗဵုစိုအ်။ ဟီုရ။
 <sup>37</sup>&nbsp;ယေသှုဂှ်လေဝ် ပထတ်ရမ်သာၚ်တုဲ လမျီုအိုတ်အာရ။
 <sup>38</sup>&nbsp;အခိၚ်ဂှ် ယာတ်ဒနိက်ပ္ဍဲဘာလွဳမာန်ဂှ် နူလတူစိုပ်သၟဝ် ကသာ်စာ်အာ ၜါကရေက်ရ။
 <sup>39</sup>&nbsp;က္ဍိုပ်ဒပ်ပၞာန်ဂှ် ဒတဴဒၟံၚ် ဂတမုက် ယေသှုရ။ ရမ်သာၚ်ယေသှု ကမြဴ ဗီုပြၚ် ယေသှု လမျီုအိုတ်ဂှ် ဂွံညာတ်သီုဖအိုတ်တုဲ တေံညးဂှ်လေဝ် မၞိဟ်ဝွံဂှ် ဒှ်ကောန်ကျာ်ဂမျိုၚ် ဍာံဍာံရသွံ။ သာ်ဂှ် ညးဟီုရ။
 <sup>40</sup>&nbsp;မၞိဟ်ဗြဴလ္ၚဵုတံဂှ် မၚ်ဗဵုဒၟံၚ် ကၠာဟွံသ္ၚောဲကဵုသ္ၚောဲရ။ မာရိမာဂဍလိနိ မာရိ မိယေသှု ကဵု သာလောဝ် မိယျာကုက်ဍောတ်ကဵုယဝ်သေဝ်တံ ပါရ။
 <sup>41</sup>&nbsp;ကာလယေသှု နွံ ပ္ဍဲရးဂါလိလဲတေံဂှ် တေံမၞိဟ်ဗြဴတံဂှ် ဒှ်ကောန်ကွးယေသှုတုဲ ဒှ်ညးဒုၚ်ကာယေသှုရ။ မၞိဟ်ဗြဴ သ္အာၚ်မဗက်တိုန်ကၠုၚ် ပ္ဍဲဍုၚ်ယေရုရှလေၚ် ဖါယေသှုမွဲစွံတံလေဝ် ပါရ။
 <sup>42</sup>&nbsp;စိုပ်ဒၟံၚ် အခိၚ်ဇိုၚ်သဝ်တ္ၚဲ တ္ၚဲသြပ်ပၠိုတ်ရတုဲ တေံတ္ၚဲဂှ် ဒှ်တ္ၚဲ ကောန်ဂကူဂျူတံ ဒးပလေဝ်ပလေဝ် သွက်တ္ၚဲသဳရ။ ပ္ဍဲတ္ၚဲသဳဂှ် ကောန်ဂကူဂျူတံ ဇူကလောန်တုဲ သ္ပဝတ်ရှ်ေသှ်ေကျာ်ရ။
 <sup>43</sup>&nbsp;ဟိုတ်နူသြပ်စိုပ်တ္ၚဲသဳတုဲ ကောန်ဍုၚ်အရမသေဝ် သီုမဂံၚ်သြာဲ လုပ်ကၠုၚ် ပ္ဍဲသၟိၚ်ပိလာတ်တုဲ အာတ်ဇွယေသှုရ။ တေံညးဂှ် ဒှ် ညးမနွံယၟု ပ္ဍဲရုၚ်ဂဗုတ်မွဲရ။ ညးမမၚ်လၟဳဒၟံၚ် ဂွံဆဵုဂဗ အခိၚ်ကာလကျာ်ဂမျိုၚ်မအုပ်လဒံလေဝ် ဒှ်ကီုရ။
 <sup>44</sup>&nbsp;သၟိၚ်ပိလာတ် ဂွံမိၚ်ပရိုၚ် ဒဒှ်ယေသှုလမျီုအိုတ် ဂှ်တုဲ ပတေဟ်ဟွံမာန် ဒှ်ဒၟံၚ်ရ။ ဟိုတ်ဂှ်ရ ကဵုကော် က္ဍိုပ်ဒပ်ပၞာန်ဂှ်တုဲ ဒဒှ်ယေသှုချိုတ်ဂှ် ဍာံရဟာ သာ်ဂှ် သၟာန်ညးရ။
 <sup>45</sup>&nbsp;ယေသှု လမျီုအိုတ်အာ ဍာံဍာံရဂှ် ဂွံတီနူ က္ဍိုပ်ဒပ်ပၞာန်ဂှ်မ္ဂး ကဵုယဝ်သာတ် အခေါၚ် ဂွံကေတ်ဏာ ဇွယေသှုရ။
 <sup>46</sup>&nbsp;ယဝ်သာတ်လေဝ် ဂွံအခေါၚ်မ္ဂး ဖျေံနၚ် ဇွယေသှု နူလတူတိုၚ်ညးမဒၚ်တုဲ ဂွဳကဵု ယာတ်ကာန်ခိုဟ်ခိုဟ်ရ။ ဇွမဒက်ဂွဳလဝ်ဂှ် စွံ ပ္ဍဲဂိုဟ်သုသာန်တုဲ ပၠော တၟံဒုတ်ဒုတ်မွဲမတုဲ တၟာက်လဝ် ပါၚ်ဂိုဟ်သုသာန်ရ။
 <sup>47</sup>&nbsp;မာရိမာဂဍလိနိကဵုမာရိ မိယဝ်သေပ်တံဂှ်လေဝ် မၚ်ရံၚ် ဒၞာဲစွံလဝ်ဇွယေသှု ချိုတ်ချိုတ်ပၠိုတ်ပၠိုတ်ရ။
</p>
    </article>
    <div class="w-[90vw] flex sticky bottom-[30%] z-10 justify-between max-w-6xl mx-auto">
      <div>
        
        <a href="../../ခရေတ်ဝၚ်မာကု/၁၄/" class="text-zinc-900 bg-zinc-50 hover:bg-zinc-100 border border-zinc-300 rounded-full p-2.5 text-center inline-flex items-center dark:text-white dark:bg-zinc-600 dark:bg-zinc-700 dark:border-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="M15.75 19.5 8.25 12l7.5-7.5" />
          </svg>
        </a>
        
      </div>
      <div>
        
        <a href="../../ခရေတ်ဝၚ်မာကု/၁၆/" class="text-zinc-900 bg-zinc-50 hover:bg-zinc-100 border border-zinc-300 rounded-full p-2.5 text-center inline-flex items-center dark:text-white dark:bg-zinc-600 dark:bg-zinc-700 dark:border-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="m8.25 4.5 7.5 7.5-7.5 7.5" />
          </svg>
        </a>
        
      </div>
    </div>
  </main>
  <script src="../../js/theme.js"></script>
</body>
</html>
