
<!doctype html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link href="../../css/style.css" rel="stylesheet">
  <title>ခရေတ်ဝၚ်မာကု ၄</title>
</head>
<body>
  <main class="pt-8 pb-16 px-8 lg:pt-16 lg:pb-24 bg-white dark:bg-zinc-900 text-xl md:text-2xl text-zinc-700 dark:text-zinc-300">
  <div class="grid gap-6 mb-8 lg:mb-16 md:grid-cols-4 max-w-xl mx-auto">
    <div class="md:col-span-3">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-lg focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500"><option selected value="../../ခရေတ်ဝၚ်မာကု/၁">ခရေတ်ဝၚ်မာကု</option><option value="../../ခရေတ်ဝၚ်လုကာ/၁">ခရေတ်ဝၚ်လုကာ</option></select>
    </div>
    <div>
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-lg focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500 text-end"><option value="../../ခရေတ်ဝၚ်မာကု/၁">၁</option><option value="../../ခရေတ်ဝၚ်မာကု/၂">၂</option><option value="../../ခရေတ်ဝၚ်မာကု/၃">၃</option><option selected value="../../ခရေတ်ဝၚ်မာကု/၄">၄</option><option value="../../ခရေတ်ဝၚ်မာကု/၅">၅</option><option value="../../ခရေတ်ဝၚ်မာကု/၆">၆</option><option value="../../ခရေတ်ဝၚ်မာကု/၇">၇</option><option value="../../ခရေတ်ဝၚ်မာကု/၈">၈</option><option value="../../ခရေတ်ဝၚ်မာကု/၉">၉</option><option value="../../ခရေတ်ဝၚ်မာကု/၁၀">၁၀</option><option value="../../ခရေတ်ဝၚ်မာကု/၁၁">၁၁</option><option value="../../ခရေတ်ဝၚ်မာကု/၁၂">၁၂</option><option value="../../ခရေတ်ဝၚ်မာကု/၁၃">၁၃</option><option value="../../ခရေတ်ဝၚ်မာကု/၁၄">၁၄</option><option value="../../ခရေတ်ဝၚ်မာကု/၁၅">၁၅</option><option value="../../ခရေတ်ဝၚ်မာကု/၁၆">၁၆</option><option value="../../ခရေတ်ဝၚ်လုကာ/၁">၁</option></select>
    </div>
  </div>
    <article class="mx-auto max-w-prose">
<h1>ခရေတ်ဝၚ်မာကု ၄</h1>
<p> <sup>1</sup> ယေသှုတိတ်အာဗ္ဒာဲကၟာဂါလိလဲပၠန်တုဲ တွံဓရ်သြဝါဒ မွဲဝါပၠန်ရ။ ပူရိသာတ်တံ ကောံကလောံကၠုၚ် ဗွဲမဂၠိုၚ်တုဲ ညးစှ်ေဂဇံ လတူဂၠုၚ်မွဲရ။ အလုံမွဲသၚ် ပူရိသာတ်ဂမၠိုၚ် ပြးဇးမံၚ်အိုတ်ရ။
 <sup>2</sup> ယေသှုလေဝ် ဗ္တောန်ဖျောန်ညးတံ နကဵုပုံသာဓကဗွဲမဂၠိုၚ်တုဲ ဟီုထ္ၜးသာ်ဏံရ။
 <sup>3</sup> ကလၚ်အိုတ်။ သွက်ဂွံဂြာတ်မဂှ် သၟာဗ္ၚမွဲ တိတ်အာရ။
 <sup>4</sup> ကာလညးဂြာတ်မံၚ်မဂှ် မလ္ၚဵုတံဂှ် ဒတုံစှ်ေ ပ္ဍဲဂၠံၚ်ကရေပ်တုဲ ဂစေံတံ ကၠုၚ်လ္ပဟ်စဏာ မိပ်မိပ်ရ။
 <sup>5</sup> မလ္ၚဵုတံဂှ် ဒတုံစှ်ေ ပ္ဍဲတိတၟံဂၠိုၚ်အိုတ်ရ။ ဟိုတ်တိအောန်တုဲ ဍေံကၠုတ်တိုန်ဗွဲမပြဟ်ရ။
 <sup>6</sup> ဆဂး ကာလပသာန်တ္ၚဲတိတ်ကၠုၚ်ဂှ် ဟိုတ်ရိုဟ်ဍေံတံ ဟွံမွဲတုဲ တၞံသြောံတံ အေဲဇြအာအိုတ်ရ။
 <sup>7</sup> မလ္ၚဵုတံပၠန်ဂှ် ဒတုံစှ်ေ အကြာဇလတံရ။ တၞံဇလတံ ဇၞော်တိုန်တုဲ ဆိုအ်ထောံတၞံသြောံ ညံၚ်ဟွံဂွံဒှ်သတ်တုဲ သတ်ဟွံဒှ်ရ။
 <sup>8</sup> မလ္ၚဵုတံပၠန်ဂှ် ဒတုံစှ်ေ လတူတိဝါဲခိုဟ်ရ။ ဍေံတံ ကၠုတ်တိုန် ဒှ်သတ်တုဲ ပိစှ်ောဆ၊ တရဴစှ်ောဆ၊ ကၠံဆ တောတက်အိုတ်ရ။
 <sup>9</sup> ယေသှုလဴသာဓကဂှ်တုဲ ညးမနွံက္တောဝ် ဘိုအ်ဂွံလေပ်မိၚ်တံဂှ် ကဵုမိၚ်အိုတ် သာ်ဂှ် ဟီုရ။
 <sup>10</sup> ကာလပူရိသာတ်တံ တိတ်အာအိုတ်တုဲ ကောန်ကွးစှ်ၜါတံကဵု မၞိဟ်လ္ၚဵုတံ သေဟ်မံၚ်ဖဲယေသှုရ။ ကာလညးတံ သၟာန်သၟုက် အဓိပါဲပုံသာဓကဂှ်မ္ဂး
 <sup>11</sup> ယေသှုဂှ်လေဝ် ပရောဓဝ်​သမ္မာ မပၞုက်စွံလဝ် ပရောဗီုလဵုကျာ်ထာ၀ရအုပ်လဒံမၞိဟ်ညးရောဂှ် မၞးတံ ဂွံကၠိုဟ်ကေတ်အိုတ်ရ။ ကဵုညးဟွံပတေဟ်အဲတံမ္ဂးဂှ် နကဵုပုံသာဓကဟေၚ် အဲဟီုတွံရ။
 <sup>12</sup> ညးတံမ္ဂးဂှ် ပွအဲမပဂှ် ညာတ်ကီုလေ ဟွံကၠိုဟ်ခၠၚ်ပ္ဍဲစိုတ်။ အရေဝ်အဲမဟီုဂှ် မိၚ်ကီုလေဝ် ဟွံပၠုပ်ပ္ဍဲစိုတ်ဇကု။ ညးတံကၠိုဟ်မံၚ်မ္ဂး ဂွံဓရ်သံဝေဂတုဲ ဂတးကၠုၚ် ပ္ဍဲကျာ်ထာ၀ရအိုတ်မ္ဂး ဂွံဒုၚ်သၠးအခေါၚ်ပ္ဍဲကျာ်ထာ၀ရအိုတ်ရောၚ်။ သာ်ဝွံ သွဟ်ကဵုရ။
 <sup>13</sup> ပုံသာဓကသာ်ဏံ မၞးတံ ဟွံကၠိုဟ်မ္ဂး ပုံသာဓကတၞဟ်တၞဟ်တံဂှ် ဗီုလဵုဂွံကၠိုဟ်မာန်ရော။ ယေသှု ဆက်ဟီုရ။
 <sup>14</sup> ပ္ဍဲသာဓကဏံ သၟာဗ္ၚမ္ဂးဂှ် တုပ်ညံၚ်နဲ ညးဟီုတွံဂလာန်ဓရ်ရ။
 <sup>15</sup> ညးလ္ၚဵုတံဂှ် တုပ်ညံၚ်နဲဂၠံၚ်ကရေပ် ဒၞာဲမလ္ၚဵုဒတုံစှ်ေဂှ်ရ။ လွာဲညးတံ မိၚ်ဂလာန်ဓရ်ဂှ် သၟိၚ်မာ ကၠုၚ်နုက်ကေတ်ဏာ ပ္ဍဲကောန်စိုတ်ညးတံ ဗွဲမပြဟ်ရ။
 <sup>16</sup> သာ်ဂှ်ရ ညးလ္ၚဵုတံဂှ် တုပ်ညံၚ်နဲတိတၟံဂၠိုၚ်ရ။ ကာလညးတံ မိၚ်ဂလာန်ဓရ်ဂှ် ဗွဲမပြဟ် ဒုၚ်ကေတ်မိပ်မိပ်ဇြိပ်ဇြိပ်ရ။
 <sup>17</sup> ဆဂး ဟိုတ်ဂလာန်ဓရ် ဟွံမွဲပ္ဍဲကောန်စိုတ်ဇြိုဟ်ဇြိုဟ်နက်နက်တုဲ စိုတ်လေပ်ပြံၚ်လှာဲလောဲရ။ ဟိုတ်နူပတေဟ်ဂလာန်ဓရ်ဂှ် ကာလဂွံဒုၚ်ပျဲပျာံမ္ဂး ဗွဲမပြဟ် လေပ်ထောံကၠဟ်စိုတ်ပတေဟ်ရ။
 <sup>18</sup> ညးလ္ၚဵုတံပၠန်ဂှ် တုပ်ညံၚ်ကဵုတိဇလရ။ ညးတံ မိၚ်ဂလာန်ဓရ် ၜိုန်ဒှ်ကီု
 <sup>19</sup> ကာလဂဝိၚ်သွက်ဂျိုၚ်လမျီု ပၟိက်မိက်ဂွံသာယာပ္ဍဲတသိုက်အလီ ပၟိက်မိက်ဂွံဂွံပိုန်ဒြပ်နာနာသာ်တံ ဆိုအ်လုပ်ကၠုၚ်မ္ဂး ဗက်ပၟိက်ဂလာန်ဓရ်သမ္မာ ဟွံမာန်အိုတ်ရ။
 <sup>20</sup> ညးလ္ၚဵုတံပၠန်မ္ဂးဂှ် တုပ်ညံၚ်ကဵုတိဝါဲခိုဟ်ရ။ ကာလညးတံမိၚ်ဂလာန်ဓရ်သမ္မာဂှ် ဒုၚ်ကေတ်မိပ်မိပ်ဇြိပ်ဇြိပ်တုဲ ပတေဟ်စရ။ အတိုၚ်ဂလာန်ဓရ်ဂှ်လေ ဗက်စတုဲ ပ္ဍဲညးတံ သတ်တောတက် ပိစှ်ောဆ တရဴစှ်ောဆ ကၠံဆရ။
 <sup>21</sup> ယေသှုဂှ်လေဝ် ဆက်တုဲ ပ္ဍေန်ခ္ဍေက်တုဲ ဟွံလေပ်စွံသၟဝ်န။ သၟဝ်ခါတ်ဂှ်လေ ဟွံလေပ်စွံ။ သွက်သ္ၚိဂွံတၟး လေပ်စွံ လတူခုၚ်ရ။
 <sup>22</sup> သာ်ဂှ်ရ အရာဆမပၞုက်ဗ္ဒန်လဝ်ဂှ် မံက်ကၠုၚ်ဏောၚ်။ အရာဂြောပ်ဗ္ဒန်လဝ်သ္ၚိတ်သ္ၚိတ်ဂှ်လေ ကျာ်ထာ၀ရကဵုတီဏောၚ်။
 <sup>23</sup> ညးမနွံက္တောဝ် ဘိုအ်ဂွံမိၚ်တံဂှ် ကဵုမိၚ်အိုတ်။ သာ်ဂှ် ဟီုရ။
 <sup>24</sup> အရေဝ်အဲဟီုကဵုမၞးတံဂှ် ဂိုတ်ကလၚ်တုဲ ဗ္စာရဏာညိ။ ယေသှု ဆက်ဟီုရ။ ဂိုတ်ဂစာန်သ္ပသတိတုဲ ဗ္စာရဏာသြဝါဒယေသှုမ္ဂး လောန်နူမၞးပတိတ်ဇြဟတ်မာန်ဂှ် ကျာ်ထာ၀ရ ကိုဝ်အခေါၚ် ဂွံကၠိုဟ်စိုတ်ရောၚ်။
 <sup>25</sup> ညးလဵုဟွံရုဲ ညးကၠိုဟ်စိုတ်တံဂှ် ကျာ်ထာ၀ရ ကဵုညးတံကၠိုဟ်စိုတ်ပၠန်​ရောၚ်။ ညးဟွံသ္ပသတိအရေဝ်အဲတံမ္ဂးဂှ် ဆအရာညးတံတီလဝ်တုဲတံဂှ် ဟွံဂွံသတိ ဒှ်အိုတ်ရောၚ်။
 <sup>26</sup> ယေသှုဂှ်လေဝ် ဆက်တုဲ အခိၚ်ကာလကျာ်ထာ၀ရအုပ်လဒံဟီုဂှ် တုပ်ညံၚ်နဲ မၞိဟ်မွဲ ဂြာတ်ဖျေံမ ပ္ဍဲတိရ။
 <sup>27</sup> ဂြာတ်ဖျေံမတုဲဂှ် ဗ္တံတှ်ေတိက် တ္ၚဲတှ်ေက္တဵု ဂျိုၚ်လမျီုတဴရ။ ပ္ဍဲကာလဂှ် မညးဂြာတ်လဝ်တံဂှ် ကၠုတ်တိုန်ရ။ သာ်လဵုမဍေံကၠုတ်တုဲ သာ်လဵုဍေံ ဇၞော်မောဝ်တိုန်ရောဂှ် ညးဂြာတ်မ ဟွံတီရ။
 <sup>28</sup> ရှ်တိမနွံပ္ဍဲတိဂှ် ကဵုဒှ်သတ် မွဲကဆံၚ်တုဲမွဲကဆံၚ်ရ။ တၞုၚ်ဍေံတိတ်ကၠုၚ်ကၠာအိုတ်ရ။ တုဲမ္ဂး ဒကောၚ် တိတ်ကၠုၚ်ရ။ နူဒကောၚ်ဂှ် ဒှ်ကၠုၚ် မသြောံမသ္ၚုရ။
 <sup>29</sup> ကာလမသြောံမသ္ၚုဍုဟ်တုဲ စိုပ်အခိၚ်ရတ်သြောံမ္ဂး ညးရတ်သြောံကဵုနောတ်ရ။
 <sup>30</sup> ပုံသာဓကမွဲပၠန်ဂှ် အခိၚ်ကာလကျာ်ထာ၀ရအုပ်လဒံဂှ် ပတုပ်ကဵု ပုံသာဓက သာ်ဏံ ဂွံရ။
 <sup>31</sup> အခိၚ်ကာလကျာ်ထာ၀ရအုပ်လဒံဟီုဂှ် တုပ်ညံၚ်နဲ မရာဲဍောတ်မွဲမရ။ အကြာမဂမၠိုၚ် မရာဲဂှ် ဍောတ်အိုတ်ရ။
 <sup>32</sup> ဆဂးတၞံဍေံဂှ် ဇၞော်သၠုၚ်နူကဵုတၞံသၞေဝ်နာနာသာ်တံရ။ ကၞာၚ်ဍေံလေ၀် ဇၞော်ကၠုၚ်ကီုတုဲ ဂစေံတံ ကၠုၚ်ဍုန်သ္ပခပေါဲ အကြာကၞာၚ်ဂွံရ။
 <sup>33</sup> ယေသှု စကာပုံသာဓကသာ်ဏံတုဲ ဆၜိုတ်ညးတံကၠိုဟ်မာန်ဂှ် ဟီုတွံကဵုရ။
 <sup>34</sup> နကဵုပုံသာဓကဂမၠိုၚ်​ဟေၚ် ညးဟီုတွံကဵုပူရိသာတ်တံရ။ အဓိပါဲပုံသာဓကသီုဖအိုတ်ဂှ် ကလေၚ်သောၚ်ထၜးကဵုကောန်ကွးတံရ။
 <sup>35</sup> ပ္ဍဲသဝ်တ္ၚဲဂှ် ပိုယ်ကၠောံအာသြၚ်လ္ပာ်တေံစိုအ် ယေသှုဟီုကဵုကောန်ကွးတံရ။
 <sup>36</sup> ကာလကောန်ကွးတံ တိတ်ကၠုၚ်နူ ပူရိသာတ်တံတုဲဂှ် တိုန်လ္တူဂၠုၚ် ယေသှု မနွံမံၚ်ဂှ်တုဲ ဒုန်ဂၠုၚ်ရ။ ဂၠုၚ်တၞဟ်တၞဟ်တံလေ၀် ဗက်ကၠုၚ်ကီုရ။
 <sup>37</sup> ကာလဂှ် ကျာမေလံၚ်ဒုတ်ဒုတ်က္တဵုဒှ်တုဲ လပှ်ဇၞော်တံ လောကၠုၚ် ပ္ဍဲဂၠုၚ်အိုတ်ရ။ ဂၠုၚ်လေ၀် ကြပ်ဗၠိုက်မံၚ်ရ။
 <sup>38</sup> ယေသှုလေ၀် နွံမံၚ် လ္ပာ်ဍုတ်ဂၠုၚ်ဂှ်တုဲ စွံက္ဍိုပ်လတူဂၞဳတုဲ တိက်လှိၚ်မံၚ်ရ။ ကောန်ကွးတံလေ ကၠုၚ်ပ္ၚုဟ်ညးတုဲ အ္စာ ပိုယ်တံကြပ်ချိုတ်မံၚ်ရလေ။ ကျော၀်ပိုယ်ညိကီု။ သာ်ဂှ် ကညာၚ်မ္ဂး
 <sup>39</sup> ယေသှုက္တဵုတုဲ ကာလဝေတ်ကျာမေလံၚ်ဂှ် ကျာကီု လပှ်ကီု ညိၚ်၀တ်အာအိုတ်ရ။
 <sup>40</sup> ယေသှုဂှ်လေ၀် မူဟိုတ်မၞးတံ ဖေက်လကိုတ်မံၚ်အိုတ်ရော။ ကဵုနွံကဵု စိုတ်ပတေဟ်အိုတ်ညိ ဟီုကဵုကောန်ကွးတံရ။
 <sup>41</sup> ညးတံလေ၀် လှၚ်အာအိုတ်တုဲ တေံညးဂှ် မၞိဟ်သာ်လဵု မဒှ်ရော။ သီုကျာ သီုလပှ် ကလၚ်အရေ၀်ညးရောၚ်သွံ သာ်ဂှ် သၟာန်သၟုက်ညးမွဲကဵုညးမွဲအိုတ်ရ။
</p>
    </article>
    <div class="w-[90vw] flex sticky bottom-[30%] z-10 justify-between max-w-6xl mx-auto">
      <div>
        
        <a href="../../ခရေတ်ဝၚ်မာကု/၃/" class="text-white bg-zinc-700 hover:bg-zinc-800 rounded-full p-2.5 text-center inline-flex items-center dark:bg-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="M15.75 19.5 8.25 12l7.5-7.5" />
          </svg>
        </a>
        
      </div>
      <div>
        
        <a href="../../ခရေတ်ဝၚ်မာကု/၅/" class="text-white bg-zinc-700 hover:bg-zinc-800 rounded-full p-2.5 text-center inline-flex items-center dark:bg-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="m8.25 4.5 7.5 7.5-7.5 7.5" />
          </svg>
        </a>
        
      </div>
    </div>
  </main>
</body>
</html>
