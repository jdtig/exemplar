
<!doctype html>
<html>
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link href="../../css/style.css" rel="stylesheet">
  <title>ခရေတ်ဝၚ်မာကု ၁၂</title>
</head>
<body>
  <main class="pt-8 pb-16 px-8 lg:pt-16 lg:pb-24 bg-white dark:bg-zinc-900 text-xl md:text-2xl text-zinc-700 dark:text-zinc-300">
  <div class="grid gap-6 mb-8 lg:mb-16 md:grid-cols-5 max-w-prose mx-auto">
    <div class="md:col-span-3">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-full focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500"><option selected value="../../ခရေတ်ဝၚ်မာကု/၁">ခရေတ်ဝၚ်မာကု</option><option value="../../ခရေတ်ဝၚ်လုကာ/၁">ခရေတ်ဝၚ်လုကာ</option></select>
    </div>
    <div class="md:col-span-2 flex space-x-6">
      <select onchange="window.location = this.value;" class="px-4 py-3 text-base bg-zinc-50 border border-zinc-300 text-zinc-900 rounded-full focus:ring-blue-500 focus:border-blue-500 block w-full dark:bg-zinc-700 dark:border-zinc-600 dark:placeholder-zinc-400 dark:text-white dark:focus:ring-blue-500 dark:focus:border-blue-500 text-end"><option value="../../ခရေတ်ဝၚ်မာကု/၁">၁</option><option value="../../ခရေတ်ဝၚ်မာကု/၂">၂</option><option value="../../ခရေတ်ဝၚ်မာကု/၃">၃</option><option value="../../ခရေတ်ဝၚ်မာကု/၄">၄</option><option value="../../ခရေတ်ဝၚ်မာကု/၅">၅</option><option value="../../ခရေတ်ဝၚ်မာကု/၆">၆</option><option value="../../ခရေတ်ဝၚ်မာကု/၇">၇</option><option value="../../ခရေတ်ဝၚ်မာကု/၈">၈</option><option value="../../ခရေတ်ဝၚ်မာကု/၉">၉</option><option value="../../ခရေတ်ဝၚ်မာကု/၁၀">၁၀</option><option value="../../ခရေတ်ဝၚ်မာကု/၁၁">၁၁</option><option selected value="../../ခရေတ်ဝၚ်မာကု/၁၂">၁၂</option><option value="../../ခရေတ်ဝၚ်မာကု/၁၃">၁၃</option><option value="../../ခရေတ်ဝၚ်မာကု/၁၄">၁၄</option><option value="../../ခရေတ်ဝၚ်မာကု/၁၅">၁၅</option><option value="../../ခရေတ်ဝၚ်မာကု/၁၆">၁၆</option><option value="../../ခရေတ်ဝၚ်လုကာ/၁">၁</option></select>
      <button id="theme-toggle" type="button" class="text-zinc-500 transition duration-75 hover:bg-zinc-100 dark:hover:bg-zinc-700 dark:text-white rounded-full text-sm p-3">
        <svg id="theme-toggle-dark-icon" class="hidden size-6" fill="currentColor" viewBox="0 0 20 20" xmlns="http://www.w3.org/2000/svg"><path d="M17.293 13.293A8 8 0 016.707 2.707a8.001 8.001 0 1010.586 10.586z"></path></svg>
        <svg id="theme-toggle-light-icon" class="hidden size-6" fill="currentColor" viewBox="0 0 20 20" xmlns="http://www.w3.org/2000/svg"><path d="M10 2a1 1 0 011 1v1a1 1 0 11-2 0V3a1 1 0 011-1zm4 8a4 4 0 11-8 0 4 4 0 018 0zm-.464 4.95l.707.707a1 1 0 001.414-1.414l-.707-.707a1 1 0 00-1.414 1.414zm2.12-10.607a1 1 0 010 1.414l-.706.707a1 1 0 11-1.414-1.414l.707-.707a1 1 0 011.414 0zM17 11a1 1 0 100-2h-1a1 1 0 100 2h1zm-7 4a1 1 0 011 1v1a1 1 0 11-2 0v-1a1 1 0 011-1zM5.05 6.464A1 1 0 106.465 5.05l-.708-.707a1 1 0 00-1.414 1.414l.707.707zm1.414 8.486l-.707.707a1 1 0 01-1.414-1.414l.707-.707a1 1 0 011.414 1.414zM4 11a1 1 0 100-2H3a1 1 0 000 2h1z" fill-rule="evenodd" clip-rule="evenodd"></path></svg>
      </button>
    </div>
  </div>
    <article class="mx-auto max-w-prose">
<h1>ခရေတ်ဝၚ်မာကု ၁၂</h1>
<p> <sup>1</sup>&nbsp;ပ္ဍဲကာလ ယေသှုဟီု သာ်ဂှ်တုဲဂှ် ဆက်ဟီုတွံ နကဵုပုံသက်သဳတံရ။ မၞိဟ်မွဲတၠဂှ် ကၠောန် ဂူယာမုဒြာတ်တုဲ စဵုလဝ် ဒပ်ရ။ ခါဲကတိုၚ် ဂွံပတိတ်ဍာ်မုဒြာတ်ရ။ ကၠောန်တာဲ ဂွံမၚ်ရံၚ် ဂူယာမုဒြာတ်ဂှ်ရ။ ကၠောန်တုဲဒှ်အာအိုတ်မ္ဂး လိၚ်ကဵုလဝ်ဂူယာဂှ် ကဵုညးကမၠောန်လ္ၚဵုတံတုဲ တိတ်အာတရဴရ။
 <sup>2</sup>&nbsp;စိုပ်အခိၚ်ၜှ်ပလှ်သတ်မ္ဂး ဗလးဏာကောန်ရဲမွဲ ပ္ဍဲဂူယာမုဒြာတ်ဂှ်တုဲ အတိုၚ်တုပ်လဝ်စိုတ်ဂှ် ကဵုအာတ်နၚ် သတ်အရေၚ်ဇကုရ။
 <sup>3</sup>&nbsp;ကောန်ရဲဂှ် စိုပ်အာမ္ဂး ညးကမၠောန်တံ ကယျာန်စး ဂွံပါ်ပရံကဵု သတ်အရေၚ်တၠဂူယာဂှ်ရ။ ညးတံ ရပ်ဂြဲ ကောန်ရဲဂှ်တုဲ ၜုၚ်တက်ညးတုဲမ္ဂး ဘာတ်ဖျဴဏာ တဲစၟးရ။
 <sup>4</sup>&nbsp;တၠဂူယာဂှ် ဗလးဏာ ကောန်ရဲတၞဟ် မွဲပၠန်ရ။ ညးကမၠောန်တံ ၜုၚ်တက် က္ဍိုပ်ကောန်ရဲဂှ်တုဲ ကဵုညးဂွံမုက်ဂဝရ။
 <sup>5</sup>&nbsp;တၠဂူယာဂှ် ထပ်ဗလးဏာ ကောန်ရဲတၞဟ် မွဲဏီရ။ အလန်ဏံဂှ် တေံကောန်ရဲဂှ် ညးတံ ဂစိုတ်ထောံရ။ ကာလဗလးဏာ ကောန်ရဲတၞဟ်တံပၠန်မ္ဂး ညးလ္ၚဵုတံဂှ် ဒးဒုၚ်ၜုၚ်တက်တုဲ ညးလ္ၚဵုတံဂှ် ဒးဒုၚ်ဂစိုတ်အိုတ်ရ။
 <sup>6</sup>&nbsp;သ္ဂောံထပ်ဗလးဏာဂှ် ကောန်ရဲ အိုတ်အာတုဲ သှ်ေဆ ကောန်သ္ဍိုက်ဆာန်ညးမွဲရ။ အဲဗလးဏာ ကောန်အဲတှ်ေ ညးတံ ဖေက်ဒည ဍေံဏောၚ်လေဝ် ဂးတုဲ ဗလးဏာ ကောန်ဂှ်ရ။
 <sup>7</sup>&nbsp;ကာလကောန်ဂှ် စိုပ်အာ ပ္ဍဲဂူယာဂှ်မ္ဂး ညးကမၠောန်တံလေဝ် အဏံ ညးဒုၚ်စအာဲကၟာဲ စိုပ်ကၠုၚ်ရ။ ကၠုၚ်။ ပိုယ်ဂစိုတ်ထောံညးစိုအ်။ လဂှ်တှ်ေ အာဲညးဂှ် ဒှ်ဘိုအ်ပိုယ်ရ။ သာ်ဂှ် ဟီုဂး ညးမွဲကဵုညးမွဲအိုတ်ရ။
 <sup>8</sup>&nbsp;အတိုၚ်ဂးလဝ်ဂှ် ညးတံ ရပ်ဂစိုတ်ထောံတုဲ ဗိုတ်ကၠဟ်ထောံ မ္ၚးဂူယာမုဒြာတ်ဂှ်ရ။
 <sup>9</sup>&nbsp;ပ္ဍဲကာလဂှ် တၠဂူယာ မူပရော။ ညးကၠုၚ် ပ္ဍဲညးကမၠောန်တုဲ ဂစိုတ်ထောံညးတံတုဲမ္ဂး လိၚ်ကဵုမၞိဟ်မနွံကဵုသစ္စတၞဟ်တံပၠန်ရောၚ်။
 <sup>10</sup>&nbsp;တၟံညးမဒက်ပ္တန်တိုက်တံ ပါဲလဝ်ဂှ် ဒှ်ကၠုၚ်ကၞောတ်ဒကဴတိုက်ပၠန်ရောၚ်။
 <sup>11</sup>&nbsp;ညးမကဵုဒှ်ကၞောတ်ဒကဴဂှ် မဒှ် ကျာ်ဂမျိုၚ်ရ။ သွက်ပိုယ်တှ်ေ တေံပွဂှ် ဒးဒှ်အံသဝ်ကွေံ။ ဂလာန်သာ်ဂှ် ဟွံကေၚ်ဗှ်လ္ၚတ် ပ္ဍဲသၠပတ်ဟာ။ ဟီုရ။
 <sup>12</sup>&nbsp;ညးတံ မိၚ်ပုံသက်သဳဂှ်မ္ဂး တီအာ ဒဒှ်ယေသှုစၞောန်မံၚ်ညးတံဂှ်တုဲ ဂၠာဲနဲ ဂွံရပ်ယေသှုရ။ ဆဂး ဖေက် ပူရိသာတ်ယေသှုတံတုဲ တိတ်အာနူဂှ်အိုတ်ရ။
 <sup>13</sup>&nbsp;ပ္ဍဲမွဲတ္ၚဲဂှ် သ္ဂောံရပ်အရေဝ်ယေသှုဂှ် ကဵုက္ဍိုပ်သ္ကိုပ်ဘာသာဂျူတံကဵုမၞိဟ်သၟိၚ်ဟေရုက်လ္ၚဵုတံ အာပ္ဍဲယေသှုရ။
 <sup>14</sup>&nbsp;စိုပ်ပ္ဍဲယေသှုမ္ဂး အ္စာ၊ အ္စာဂှ် လေပ်ဟီုဂး ဂလာန်ဍာံသၟတ်ရ။ ဟွံရံၚ်မုဟ်မၞိဟ်တုဲ အတိုၚ်မဍာံသၟတ်ဂှ် လေပ်ဟီုတွံရ။ အတိုၚ်ပၟိက်ကျာ်ဂမျိုၚ် မနွံလတူပိုယ်ဂှ် လေပ်ဟီုတွံ ဓဝ်မဍာံသၟတ်ရ။ ဒဒှ်သာ်ဂှ် ပိုယ်တီလဝ်ရ။ ဟိုတ်ဒှ်သာ်ဂှ်ရ ကဵုအခေါန်ဖလှာပ္ဍဲဨကရာတ်ကေသာမ္ဂး ညဳသၟဟ်ကဵုသၞောဝ်မဝ်သှေဟာ။ ဟွံညဳသၟဟ်ဟာဂှ် လဴကဵုညိ။
 <sup>15</sup>&nbsp;ပိုယ်တံ ဒးကိုဝ်ဟာ။ ဟွံဒးကိုဝ်ဟာ။ သာ်ဂှ် သၟာန်ယေသှုရ။ ဆဂး ပွစၞာဲညးတံဂှ် ယေသှု တီမံၚ်တုဲ မူဟိုတ် မၞးတံ စမ်ၜတ်အဲရော။ ယေသှုကလေၚ်သၟာန်ရ။ ကေတ်နၚ်ကဵုအဲ သြန်ရဝ်မမွဲဂတေဟ်တုဲ ကဵုကျောဝ်ညိ။ ဟီုမ္ဂး
 <sup>16</sup>&nbsp;ညးတံ ကေတ်နၚ်ကဵုမ္ဂး ပ္ဍဲသြန်ဂတေဟ်ဏံ ရုပ်ဗီုညးဂှ် ယၟုညးဂှ် မနွံရော။ သၟာန်ရ။ ညးတံလေဝ် ဒှ်ရုပ်ဗီုဨကရာတ်ကေသာ။ ဒှ်ယၟုဨကရာတ်ကေသာရ။ သာ်ဂှ် ကလေၚ်ဟီုရ။
 <sup>17</sup>&nbsp;ဟိုတ်ဒှ်သာ်ဂှ်မ္ဂး အရာမဆေၚ်ကဵုဨကရာတ်ကေသာဂှ် ကိုဝ်ဨကရာတ်ကေသာရ။ အရာမဆေၚ်ကဵုကျာ်ဂမျိုၚ်ဂှ် ကိုဝ်ကျာ်ဂမျိုၚ်အိုတ်။ ယေသှု ကလေၚ်သွဟ်ရ။ မိၚ်အရေဝ်ယေသှုမ္ဂး ညးတံ အံသဝ်အာအိုတ်ရ။
 <sup>18</sup>&nbsp;မၞိဟ်ဇက်တုကေဝ် ညးမဒှ်က္ဍိုပ်သ္ကိုပ်ယုဒ ညးမဟီုဂး ဒဒှ်မဂျိုၚ်တိုန်ဟွံမွဲ တံဂှ် ကၠုၚ်ပ္ဍဲယေသှုတုဲ သၟာန်သၟုက် ရဴဝွံရ။
 <sup>19</sup>&nbsp;အ္စာ မၞိဟ်မွဲဂှ် ဒှ်လဝ်ဂယိုၚ်တုဲ ကောန်ဟွံမွဲ ချိုတ်အာမ္ဂး ဒေံညးဂှ် ဒးကေတ် ဗြဴကၟာဲဂှ်တုဲ ဒးထိၚ်အဆက်အဆေန်ကောဇကုရောၚ် သာ်ဂှ် ပ္ဍဲပညပ်မဝ်သှေ ချူလဝ်ရ။
 <sup>20</sup>&nbsp;မွဲအလန်တေံ ပ္ဍဲညးမွဲဂှ် ကောဒေံ ထပှ် နွံရ။ ကောဇၞော်အိုတ်ဂှ် ကေတ်ဗြဴတုဲ ကောန်ဟွံမွဲ ချိုတ်အာရ။
 <sup>21</sup>&nbsp;ကောချိုတ်အာတုဲ ဒေံညးမွဲဂှ် ကေတ်ဗြဴကၟာဲဂှ်ရ။ ညးဂှ်လေဝ် ကောန်ဟွံမွဲ ချိုတ်အာကီုရ။ ညံၚ်ရဴဂှ်ရ ဒေံမွဲပၠန်ဂှ်လေဝ် ကေတ်ဗြဴကၟာဲဂှ်တုဲ ကောန်ဟွံမွဲ ချိုတ်အာပၠန်ရ။ ညးမွဲတုဲ ညးမွဲ ကေတ်ဗြဴကၟာဲဂှ်တုဲ သီုကောံဒေံထပှ် အိုတ်အာကီုလေဝ် ကောန်ဟွံမွဲ ချိုတ်အာအိုတ်ရ။
 <sup>22</sup>&nbsp;လက်ကရဴအိုတ်ဂှ် ဗြဴကၟာဲဂှ်လေဝ် ချိုတ်အာကီုရ။
 <sup>23</sup>&nbsp;ကာလညးတံ ကလေၚ်ဂျိုၚ်တိုန်မ္ဂး ဟိုတ်နူစှ်ေလဝ်ဒၞာဲ သီုကောဒေံ ထပှ်ဂှ်တုဲ တေံဗြဴဂှ် ဒှ်ဗြဴညးဂှ်ရော။ သာ်ဂှ် သၟာန်ဂးအိုတ်ရ။
 <sup>24</sup>&nbsp;မိၚ်ဂလာန်သၟာန်သၟုက် ညးတံမ္ဂး ယေသှုဂှ်လေဝ် မၞးတံဟွံကၠိုဟ်စိုတ် သၠပတ်သမ္မာကျာ်ထာဝရအိုတ်။ ဣဓိကျာ်ထာဝရဂှ်လေဝ် ဟွံပတေဟ်အိုတ်တုဲ ထေၚ်ဗၠေတ်မံၚ်ရ။
 <sup>25</sup>&nbsp;ကာလမၞိဟ်မချိုတ်လောန်အာတံ ကလေၚ်ဂျိုၚ်တိုန်မ္ဂး ပရေၚ်ထပ်တဲ ကေတ်တြုံ ကေတ်ဗြဴဂှ် ညးတံ ဟွံပအိုတ်ရ။ ဒှ် ညံၚ်နဲ ကလုတ်အကာသအိုတ်ရောၚ်။
 <sup>26</sup>&nbsp;ညံၚ်ရဴဟွံကေၚ်ဗှ် ပရေၚ်ကျာ်ထာဝရကဵုဂျိုၚ်တိုန်နူဒဒှ်ချိုတ်ဂှ် မၞးတံ ဟီုဂးမံၚ်အိုတ်ရ။ ပ္ဍဲသၠပတ် မဝ်သှေ မချူလဝ် ပရောရာပ်ခြုံပၟတ်မတိတ်ဂှ် အဲဂှ် မဒှ် ကျာ်အာဗြဟာန် ကျာ်ဣဇက် ကျာ်ယျာကုက် သာ်ဂှ် ကျာ်ထာဝရ ဟီုဂးလဝ် မဝ်သှေရ။
 <sup>27</sup>&nbsp;ကျာ်ထာဝရဂှ် ဒှ်ကျာ် ညးမချိုတ်လောန်အာ ဟွံသေၚ်။ မဒှ်ကျာ် ညးမဂျိုၚ်လမျီုရ။ မၞးတံ ထေၚ်ဗၠေတ်မံၚ်ကွေံကွေံရ။ ယေသှု ကလေၚ်သွဟ်ကဵု မၞိဟ်ဇက်တုကေဝ်တံရ။
 <sup>28</sup>&nbsp;အ္စာဗ္တောန်ပညပ်မဝ်သှေမွဲဂှ်လေဝ် ကၠုၚ်ကလၚ်မံၚ် အရာညးတံ ဟီုဂးမံၚ်ကီုတုဲ သွဟ်ယေသှုဍာံပြဂှ် ကၠိုဟ်အာရ။ ဟိုတ်ဂှ်ရ အပ္ဍဲပညပ်အိုတ်သီု ပညပ်ပၟိက်ဇၞော်အိုတ်ဂှ် လဴကဵုညိ။ သာ်ဂှ် သၟာန်ယေသှုရ။
 <sup>29</sup>&nbsp;ယေသှုဂှ်လေဝ် ကောန်ဂကူဣသရေလတံ ကလၚ်အိုတ်ညိ။ ကျာ်ဂမျိုၚ် ကျာ်ပိုယ်ရှ်ေသှ်ေဂှ် မဒှ် ကျာ်ဟၟဲကဵုပြိုၚ်ပ္ကာန်ရ။
 <sup>30</sup>&nbsp;သီုစိုတ်စရိုတ် ကဵုဇြဟတ်ဆမနွံ ကဵုအစောန်ဆမနွံ ဆာန်ကျာ်ဂမျိုၚ် ကျာ်မၞးရှ်ေသှ်ေဂှ်အိုတ်ရ။
 <sup>31</sup>&nbsp;ပညပ်ဒုတိယျမ္ဂးဂှ် ညံၚ်နဲဆာန်ဇကုဇကုဂှ် ဆာန်ညးတၞဟ်ညိ။ ပညပ်ဇၞော်ပြဲလောန်နူပညပ်ၜါဏံ ဟွံမွဲရ။ သာ်ဂှ် ယေသှု သွဟ်ရ။
 <sup>32</sup>&nbsp;အ္စာဗ္တောန်ပညပ်မဝ်သှေဂှ်လေဝ် ဍာံကွေံရ အ္စာ။ ကျာ်ဆမွဲဇကုရ နွံ။ မ္ၚးနူကျာ်ထာဝရ ကျာ်တၞဟ်သ္အာၚ်ဟွံမွဲ။
 <sup>33</sup>&nbsp;သီုစိုတ်စရိုတ် ကဵုဇြဟတ်ဆမနွံ ကဵုစောန်ဆမနွံ ဒးဆာန်ကျာ်ဂမျိုၚ်ရောၚ်။ ညးတၞဟ်သ္အာၚ်ဂှ်လေဝ် ညံၚ်နဲဆာန်ဇကုဇကုဂှ် ဒးဆာန်ရောၚ်။ ဒ္ဂေတ်ၜါဏံဂှ် ခိုဟ်ပြဲလောန်နူကဵု ဒါန်စံၚ်ပၟတ်သတ်တိရစ္ဆာန် ဒါန်ပူဇဴယတ်နာနာသာ်တံဂှ်ရ။ သာ်ဂှ် ကလေၚ်ပၠန်ကဵုတီ ယေသှုရ။
 <sup>34</sup>&nbsp;ဂလာန်ညး၀ွံဂှ် ဍိုက်ပေၚ်ကဵုပညာရောၚ်ဂှ် ယေသှု သ္ပဒးသတိရ။ ဟိုတ်ဂှ်ရ မၞးဝွံ ညောန်ကဵုဒှ် မၞိဟ်ကျာ်မအုပ်လဒံဂွံရ။ သာ်ဂှ် ဟီုရ။ စနူဂှ်တုဲ ဆညးမွဲ ဟွံဂံၚ်သၟာန် ယေသှုရ။
 <sup>35</sup>&nbsp;ပ္ဍဲကာလ ယေသှု ဟီုတွံသြဝါဒ ပ္ဍဲဘာလွဳမာန်ဂှ် မူဟိုတ် အ္စာပညပ်မဝ်သှေတံ ဟီုဂး ခရေတ်ဂှ် ဒှ်အဆက်အဆေန်ဍာဝိက်ရော။
 <sup>36</sup>&nbsp;ဝိညာန်ကျာ်သ္အးဇ္ၚးဂှ် ကဵုဍာဝိက် ဟီုတိုန် ရဴဝွံရ။ သတ်တြုမၞးဂှ် အဲဖျေံ သၟဝ်ဂတာဇိုၚ်မၞးရောၚ်။ ကၠာဟွံစိုပ်အခိၚ်ဂှ် ဂဇံ ပ္ဍဲလ္ပာ်တဲဿတုံအဲညိ။ ကျာ်ထာဝရ ဟီုဂး နာဲအဲ သာ်ဂှ်ရ။
 <sup>37</sup>&nbsp;ဇကုဍာဝိက်ဂှ် ကော်ယေသှု နာဲမ္ဂး ဗီုလဵု ဂွံဒှ် ကောန်စဴစးညးရော။ ပူရိသာတ်တံလေဝ် သၠောၚ်တုဲ ကလၚ်မံၚ် အရေဝ်ယေသှုအိုတ်ရ။
 <sup>38</sup>&nbsp;ယေသှုဂှ်လေဝ် ညံၚ်ဟွံဂွံဒှ် ညံၚ်နဲအ္စာလေပ်ပညပ်တံဂှ် ပသတိအိုတ်။ ညးတံဝွံ ဂြောပ်သ္ၚာတုဲ လေပ်ကွာ်အဒေါဝ်မၞိဟ်ရ။ ညံၚ်မၞိဟ်တံ ဂွံဆက်ပါၚ်ကဵုညးတံဂှ် လေပ်အာပ္ဍဲရးဖျာရ။
 <sup>39</sup>&nbsp;အာပ္ဍဲဇြပ်ဓဝ်မ္ဂး ဒၞာဲသၠုၚ်ပြဲအိုတ်၊ အာပ္ဍဲပေါဲသဘၚ်စသုၚ်မ္ဂး ဒၞာဲခိုဟ်အိုတ်ဂှ် ဒးစိုတ်ဂဇံရ။
 <sup>40</sup>&nbsp;ပၠံၚ်ကေတ် သ္ၚိဌာန်ဗြဴကၟာဲတံတုဲ ညံၚ်မၞိဟ်တံ ဂွံထေၚ်ဇၞော်ဂှ် လေပ်ရာဒနာမိက်ဂၠိၚ်ဂၠိၚ်ရ။ မၞိဟ်ညံၚ်သာ်ဂှ်တံဂှ် ဂွံဒုၚ်တပ်ဒန် ဇၞော်လောန်နူညးသ္အာၚ်တံရောၚ်။
 <sup>41</sup>&nbsp;ယေသှုဂှ်လေဝ် ဂဇံ ဂတမုက် တိုက်ဗန္ဒာတုဲ ကျောဝ်မံၚ် ပူရိသာတ်တံ စုတ်မံၚ် သြန်ဒါန် ပ္ဍဲတိုက်ဗန္ဒာဂှ်ရ။ သေဌဳတံဂှ် စုတ်သြန်ဒါန် ဗွဲမဂၠိုၚ်ရ။
 <sup>42</sup>&nbsp;ညးဒိုက် ဗြဴကၟာဲမွဲမ္ဂးဂှ် ကၠုၚ်စုတ် လှုဲတၚ်ကာၜါဂတေဟ်ရ။
 <sup>43</sup>&nbsp;ယေသှု ကော်နၚ် ကောန်ကွးတံတုဲ ကလၚ်အရေဝ်အဲအိုတ်ညိ။ ဒါန် ညးဒိုက် ဗြဴကၟာဲဂှ် ဂၠိုၚ်လောန်နူ ဒါန်ညးသ္အာၚ်တံရ။
 <sup>44</sup>&nbsp;မူဟိုတ်မ္ဂး ဒြပ်ဆမနွံ ပ္ဍဲဇကုဂှ် ဗြဴကၟာဲ ကဵုဒါန်ရ။ ညးသ္အာၚ်မ္ဂးဂှ် ဒြပ်သုၚ်စောဲဟွံဂွံ ဒြပ်သှ်ေဇြးဂှ် ကဵုဒါန်ရ။ သာ်ဂှ် ဟီုဂးရ။
</p>
    </article>
    <div class="w-[90vw] flex sticky bottom-[30%] z-10 justify-between max-w-6xl mx-auto">
      <div>
        
        <a href="../../ခရေတ်ဝၚ်မာကု/၁၁/" class="text-zinc-900 bg-zinc-50 hover:bg-zinc-100 border border-zinc-300 rounded-full p-2.5 text-center inline-flex items-center dark:text-white dark:bg-zinc-600 dark:bg-zinc-700 dark:border-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="M15.75 19.5 8.25 12l7.5-7.5" />
          </svg>
        </a>
        
      </div>
      <div>
        
        <a href="../../ခရေတ်ဝၚ်မာကု/၁၃/" class="text-zinc-900 bg-zinc-50 hover:bg-zinc-100 border border-zinc-300 rounded-full p-2.5 text-center inline-flex items-center dark:text-white dark:bg-zinc-600 dark:bg-zinc-700 dark:border-zinc-600 dark:hover:bg-zinc-700">
          <svg xmlns="http://www.w3.org/2000/svg" fill="none" viewBox="0 0 24 24" stroke-width="1.5" stroke="currentColor" class="size-6">
            <path stroke-linecap="round" stroke-linejoin="round" d="m8.25 4.5 7.5 7.5-7.5 7.5" />
          </svg>
        </a>
        
      </div>
    </div>
  </main>
  <script src="../../js/theme.js"></script>
</body>
</html>
